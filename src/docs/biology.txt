
ជំពូក១ ស៊ីមណូស្ពែម និងអង់ស្យូស្ពែម
មេរៀនទី១ ស៊ីមណូស្ពែម
ស៊ីមណូស្ពែម មកពីពាក្យក្រិច ស៊ីមណូស(ននល) ស្ពែមម៉ា(គ្រាប់)។
ស៊ីមណូស្ពែម ជារុក្ខជាតិមានគ្រាប់ តែគ្មានសំបកការពារពីខាងក្រៅទេ វាមនគ្រាប់ននល។
១.ប្រភេទទមសេងៗននស៊ីមណូស្ពែម
ស៊ីមណូស្ពែម មានកំណើតនៅលើផែនដីតាំងពីកាលសម័យ ស៊ីលុយរ ៀន និងដេវ៉ូញ៉ាង ននពាក់កណ្តាលស័កទី១។
ស៊ីមណូស្ពែមលូតលាស់ខ្លាំង នៅពាក់កណ្តាលស័កទី២ មានរហូតដល់២០០០០ប្រភេទ។
សព្វថ្ងៃនេះមានស៊ីមណូស្ពែម តែ៤ប្រភេទប៉ុណ្ណោះគឺ ប្រង់ កូនីស្ពែ គីងកូ និង ស៊ីណេតូភីត។
ស៊ីមណូស្ពែមក្រើនដុះនៅតំបន់ត្រូពិច តំបន់ក្បែរត្រូពិច តំបន់ត្រជាក់ លើភ្នំ តំបន់វាលខ្សាច់មានអាកាសធាតុ ក្តៅ
និងតំបន់ព្រៃត្រូពិចមានភ្លៀង។
១.១.ប្រង់
ប្រង់មានតាំងពីប្រហែល១៧៥លានឆ្នាំមុន។
ក្រើនមាននៅតំបន់ត្រូពិច និងក្បែរត្រូពិច ដែលជាប្រភេទមួយមានក្រើនជាងគេ។
ប្រង់មានទម្រង់ និងលក្ខណៈដូចដើមត្នោត ហើយមានស្លឹកផ្តុំនៅខាងចុង។
១.២.កូនីស្ពែ
មានក្រុមក្រើនជាងគេ ដែលភាគក្រើនមានស្លឹករាងដូចម្ជុល។
កូនីស្ពែមានស្លឹកពណ៌បៃតងពេញមួយឆ្នាំហើយ អាចរស់នៅបានពី២ទៅ១៤ឆ្នាំ។
គ្រាប់របស់កូនីស្ពែ ជាអាហាររបស់បក្សីនិងសត្វកកេរ។
១.៣.គីងកូ
មានកំណើតតាំងពីរាប់រយលានឆ្នាំមុនមកម្ល៉េះ សព្វថ្ងៃនេះនៅសល់តែមួយប្រភេទប៉ុណ្ណោះ។
មាននៅប្រទេសចិន ជប៉ុន និងកូរ៉េ។ វាជាប្រភេទរុក្ខជាតិដែលធន់នឹងបរិយាកាសកខ្វក់។
១.៤.ស៊ីណេតូភីត
រុក្ខជាតិដែលដុះនៅតំបន់វាលខ្សាច់មានអាកាសធាតុ ក្តៅ និងតំបន់ព្រៃត្រូពិចមានភ្លៀង។
វាអាចជាដើមឈើ ជាវលិ៍ និងជាឈើលម្អ។ ស៊ីណេតូភីតមានអាយុរាប់ពាន់ឆ្នាំ។
២.ការបន្តពូជរបស់ស៊ីមណូស្ពែម
២.១.សរីរាង្គលូតលាស់
ក. ដើម
ដើមមានសណ្ឋានជាដើមគោល ត្រង់ និងបញ្ចប់ដោយកូនស្លឹកឬកន្សោមស្ព័រនៅកំពូលដើម។
ខ. ស្លឹក
ទំហំមានទម្រង់ស្វិត និងមានសភាពដូចស្លឹកដូង(ប្រង់)
រាងផ្លិត មានទម្រង់រាងជាកង្ហារ(គីងកូ)
រាងម្ជុល មានទម្រង់ស្លឹកតែមួយ(ពពួកស្រល់)
រាងស្រកា តម្រៀបគ្រប់ដណ្ដប់នៃមែកទាំងអស់
២.២.សរីរាង្គបន្តពូជ
សរីរាង្គបន្តពូជឈ្មោល ឬកេសរឈ្មោលគឺ
ស្ព័រមួយដែលផ្ទុកមីក្រូស្ព័រ៉ង់។
• មីក្រូស្ព័រ៉ង់ផលិតគ្រាប់លំអង ឬមីក្រូស្ព័រ។
• គ្រាប់លំអងមានកោសិកាពីរគឺកោសិកាបន្តពូជ
និងកោសិកាលូតលាស់។
• កោសិកាបន្តពូជ ឲ្យកំណើតជាកាម៉ែតឈ្មោលពីរ
(ស្ពែម៉ាតូសូអ៊ីត ឬអង់តេរ៉ូសូអ៊ីត)។
សរីរាង្គបន្តពូជញីគឺកោនកេសរញី។
• មានរូបផ្តុំប្រែប្រួល ជួនកាលវាបង្កជាស្ព័រដែល
មានផ្ទុកអូវុល ជួនកាលវារួញក្លាយជាអូវុលននល។
• កោនកេសរញីបើកចំហជានិច្ច គ្មានអ្វីសម្រាប់បិទបាំងការពារអូវុលទេ។
• អូវុលមានសភាពត្រង់ ហើយមានស្រោមតែមួយ។
• ប្រូតាល់ញីកើតមកពីការលូតលាស់របស់ម៉ាក្រូស្ព័រដែលកើតនៅក្នុ ងនុយសែល។
២.៣.វដ្ដជីវិតស៊ីមណូស្ពែម
កោនជាសរីរាង្គបន្តពូជដែលមាននាទីផលិតកាម៉ែតញីនិងកាម៉ែតឈ្មោល។
កោនញីជាកន្លែងបង្កកំណើតរវាងកាម៉ែតញីនិងកាម៉ែតឈ្មោលហើយ លូតលាស់ទៅជាអំប្រ៊ីយ៉ុង ដែលជាផ្នែកមួយ
នៃគ្រាប់។
វដ្ដជីវិតស៊ីមណូស្ពែមចែកជាពីរដំណាក់កាល៖
• ដំណាក់កាលទី១: ចាប់ផ្ដើមពីការលូតលាស់របស់អំប្រ៊ីយ៉ុងនៅក្នុងគ្រាប់។ អំប្រ៊ីយ៉ុង លូតលាស់បានជាស្ព័រ៉ូភីត
ដោយក្រោយមកបង្កើតជាកោនញីនិងកោនឈ្មោល។ កោនញីមានអូវុល ដែលផ្ទុកមេហ្គាស្ព័រ៉ូស៊ីត ឯកោនឈ្មោល
មានផ្ទុកមីក្រូស្ព័រ៉ូស៊ីត។
• ដំណាក់កាលទី២: ចាប់ផ្ដើមពីមីក្រូស្ព័រ៉ូស៊ីត និងមេហ្គាស្ព័រ៉ូស៊ីត ធ្វើមេយ៉ូស រហូតដល់ពេលបង្កើតបានជាស្ពែម៉ាតូ
សូអ៊ីត និងអូអូស្វ៊ែសម្រាប់បង្កកំណើត។
សំណួរ-ចម្លើយ
ដូចម្តេចដែលហៅថាស៊ីមណូស្ពែម?
ចម្លើយ: ស៊ីមណូស្ពែម ជារុក្ខជាតិមានគ្រាប់ តែគ្រាប់របស់វាមិនមានសំបកការពារពីខាងក្រៅ។
ចូរពណ៌នាពីស៊ីមណូស្ពែមទាំងបួនក្រុម។
ចម្លើយ: ពណ៌នាពីស៊ីមណូស្ពែមទាំងបួនក្រុម៖
ប្រង់ច្រើនមាននៅតំបន់ត្រូពិច និងក្បែរត្រូពិច ដែលជាប្រភេទមួយមានច្រើនជាងគេ។ ប្រង់មានទម្រង់ និងលក្ខណៈ
ដូចដើមត្នោត ហើយមានស្លឹកផ្តុំនៅខាងចុង។
កូនីស្ពែ មានក្រុមច្រើនជាងគេ ដែលភាគច្រើនមានស្លឹករាងដូចម្ជុល។ កូនីស្ពែ មានស្លឹកពណ៌បៃតងពេញមួយឆ្នាំហើយ
អាចរស់បានពី២ទៅ១៤ឆ្នាំ។ គ្រាប់របស់កូនីស្ពែជាអាហាររបស់បក្សីនិងសត្វកកេរ។
គីងកូមននៅប្រទេសចិន ជប៉ុន និងកូរ៉េ។ វាជាប្រភេទរុក្ខជាតិដែលធន់នឹងបរិយាកាសកខ្វក់។
ស៊ីណេតូភីត ជារុក្ខជាតិដែលដុះនៅតំបន់វាលខ្សាច់ មានអាកាសធាតុ ក្តៅ នឹងនៅតំបន់ត្រូពិចមានភ្លៀង។ វាអាចជាដើម
ឈើជាវលិ៍និងជាឈើលម្អ។ ស៊ីណេតូភីតមានអាយុរាប់ពាន់ឆ្នាំ។
តើដើមរបស់ស៊ីមណូស្ពែមមានលក្ខណៈដូចម្តេចខ្លះ?
ចម្លើយ: ដើមរបស់ស៊ីមណូស្ពែមមានសណ្ឋានជាដើមគោល ត្រង់ ហើយបញ្ចប់ដោយកូនស្លឹក ឬកន្សោមស្ព័រនៅកំពូលដើម
ហើយដើមខ្លះលម្អដោយមែកច្រើន។
តើស្លឹករបស់ស៊ីមណូស្ពែមមានរាងដូចម្តេចខ្លះ?
ចម្លើយ: ស្លឹករបស់ស៊ីមណូស្ពែមមានរាងដូចម្ជុល ជាស្រកា និងរាងផ្លិត។
តើគ្រាប់លំអងផ្ទុកអ្វី? តើវាត្រូវបានផលិតនៅឯណា?
ចម្លើយ: គ្រាប់លំអងផ្ទុកនៅក្នុងណ្វៃយ៉ូបន្តពូជ និងណ្វៃយ៉ូលូតលាស់។ វាត្រូវបានផលិតនៅក្នុងមីក្រូស្ព័រ៉ង់។
តើកោនជាអ្វី? ក្នុងការបន្តពូជរបស់ស៊ីមណូស្ពែម តើកោនមាននាទីជាអ្វី?
ចម្លើយ: កោនជាសរីរាង្គបន្តពូជ។ ក្នុងការបន្តពូជរបស់ស៊ីមណូស្ពែម កោនមាននាទីផលិតកាម៉ែតញីនិងកាម៉ែតឈ្មោល ។
ឯកោនញីជាកន្លែងបង្កកំណើតរវាងកាម៉ែតញី និងកាម៉ែតឈ្មោល ហើយលូតលាស់ទៅជាអំប្រ៊ីយ៉ុង ដែលជាផ្នែកមួយនៃ
គ្រាប់ ។
ចូរប្រៀបធៀបកោនឈ្មោល និងកោនញី។
ចម្លើយ: ប្រៀបធៀបកោនឈ្មោល និងកោនញី៖
លក្ខណៈដូចគ្នា
• កោនគ្រប់ដណ្តប់ដោយស្រកា និងជាសរីរាង្គបន្តពូជ
• មាននាទីផលិតកាម៉ែត
លក្ខណៈខុសគ្នា
កោនឈ្មោល
មានទំហំតូច
កោនផលិតបានគ្រាប់លំអងច្រើន
កោនឈ្មោលជ្រុះក្រោយពេលជ្រុះគ្រាប់លំអង
កោនញី
មានទំហំធំ
កោនផលិតបានអូវុលពីរ
កោនញីនៅលើដើមរហូតគ្រាប់ជ្រុះ
មេរៀនទី២ អង់ស្យូស្ពែម
អង់ស្យូស្ពែម ជារុក្ខជាតិមានគ្រាប់ ដែលគ្រាប់មានសំបកការពារពីខាងក្រៅ។
អង់ស្យូស្ពែម ចែកជាពីរថ្នាក់គឺ:
• ម៉ូណូកូទីលេដូន:ជារុក្ខជាតិមានគ្រាប់ដែលគ្រាប់មានកូទីលេដុង1(1ស្រទាប់)។ឧទាហរណ៍:ដូង ត្នោត ចេក ឬស្សី…។
• ឌីកូទីលេដូន: ជារុក្ខជាតិមានគ្រាប់ ដែលគ្រាប់មានកូទីលេដុង2 (2ស្រទាប់)។ ឧទាហរណ៍: ស្វាយ ខ្នុរ សណ្តែក …។
១.លក្ខណៈពិសេសនៃអង់ស្យូស្ពែម
១.១.សរីរាង្គលូតលាស់
ក. ឬស
ចងភ្ជាប់រុក្ខជាតិទៅនឹងដីនិងស្តុកអាហារ
ស្រូបទឹក និងអំបិលខនិជពីដីទៅឲ្យដើមនិងស្លឹក
ខ. ដើម
ទ្រទ្រង់ផ្នែកដែលនៅលើដីនិងដឹកនាំទឹក អំបិលខនិជ ពីឬសទៅឲ្យស្លឹក
ដើមខ្លះស្តុកអាហារ (ឧទាហរណ៍: ដំឡូងបារាំង ខ្ទឹមបារាំង …)
ជាលិកាសំខាន់របស់ដើមរុក្ខជាតិគឺបាច់សរសៃនាំ(ស៊ីឡែម និងផ្លូអែម)
ស៊ីឡែមមាននាទីដឹកនាំទឹក និងអំបិលខនិជពីឬសតាមដើម ទៅស្លឹករុក្ខជាតិ
ផ្លូអែមមាននាទីដឹកនាំអាហារទៅគ្រប់កោសិកាដែលមិនបានធ្វើរស្មីសំយោគ
ស៊ីឡែមនិងផ្លូអែម ផលិតចេញពីស្រទាប់មេ។
គ. ស្លឹក
ពុះកាត់ទទឹងស្លឹករុក្ខជាតិអង់ស្យូស្ពែម បង្ហាញឲ្យឃើញមាន 3ស្រទាប់គឺ:
ស្រទាប់អេពីឌែមលើ-ក្រោម : ការពារស្លឹករុក្ខជាតិពីការប៉ះទង្គិច និងមានស្តូម៉ាតសម្រាប់បណ្ដូរឧស្ម័ន។
ស្រទាប់ប៉ាលីសាត: មានក្លរ៉ូប្លាសដែលផ្ទុកក្លរ៉ូភីល ។ វាមាននាទីសំខាន់ក្នុងដំណើររស្មីសំយោគ ដើម្បីបង្កើតសារធាតុសរីរាង្គ។
ស្រទាប់ស្ពោត: មានសរសៃ ស៊ីឡែម ផ្លូអែម និងរន្ធខ្យល់។ វាមាននាទីដឹកនាំទឹក អំបិលខនិជ និងអាហារ ទៅឲ្យគ្រប់
កោសិកានៃរុក្ខជាតិ។
១.២.សរីរាង្គបន្តពូជ
សរីរាង្គបន្តពូជរបស់អង់ស្យូស្ពែមគឺផ្កា។
ផ្នែកផ្សេងៗរបស់ផ្កាគឺ:
• ត្របកផ្កា
• ស្រទាប់ផ្កា
• កញ្ចុំកេសរឈ្មោល មានពីរផ្នែកគឺ ក្បាលលំអង និងទងកេសរ
ឈ្មោល
• កញ្ចុំកេសរញីមានបីផ្នែកគឺស្ទិចម៉ាត កកេសរញីនិងអូស្វែរ(ផ្ទុកអូវុលមួយឬច្រើន)។
១.៣.ដំណើរលំអង
ដំណើរលំអងមានពីរបែបគឺ:
• ស្វ័យដំណើរលំអង ឬដំណើរលំអងឯង គឺជាការផ្ទេរគ្រាប់លំអងពីក្បាលលំអងនៃកេសរឈ្មោលទៅលើស្ទិចម៉ាតនៃ
កេសរញីក្នុងផ្កាតែមួយលើដើមតែមួយ។
• ដំណើរលំអងកាត់គឺជាការផ្ទេរគ្រាប់លំអងពីក្បាលលំអងនៃកេសរឈ្មោល ទៅលើស្ទិចម៉ាតនៃកេសរញីក្នុងផ្កាផ្សេង
គ្នានៅលើដើមតែមួយឬដើមផ្សេងគ្នាក្នុងប្រភេទតែមួយ។
• ដំណើរលំអងអាចប្រព្រឹត្តទៅដោយសារ ទឹក ខ្យល់ បក្សី មនុស្ស ប្រចៀវ ខ្ចឹង និងសត្វល្អិត (ឃ្មុំ មេអំបៅ)។
• ដំណើរលំអងសិប្បនិម្មិត ជាការផ្ទេរគ្រាប់លំអងពីរុក្ខជាតិមួយទៅលើស្ទិចម៉ាតរុក្ខជាតិមួយទៀតដោយមនុស្ស ដើម្បី
បង្កាត់រុក្ខជាតិពិសេសៗដែលគេចង់បាន។
ឧទាហរណ៍ : សត្វល្អិត អាចនាំគ្រាប់លំអងបានដោយការទាក់ទាញរបស់ផ្កា។ ពេលបានឃើញផ្កាមានពណ៌ស្រស់ និង
ក្លិនក្រអូបសត្វល្អិតទៅទំលើផ្កា ដោយត្រដុសនឹងក្បាលលំអង ហើយក៏ត្រូវគ្រាប់លំអងប្រឡាក់ពាសពេញខ្លួន។ នៅពេល
សត្វល្អិតទៅ ទំលើផ្កាមួយទៀតគ្រាប់លំអងដែលនៅជាប់នឹងខ្លួនរបស់វា ក៏ធ្លាក់លើស្ទិចម៉ាតរបស់ផ្កានោះ។
២.ការបន្តពូជរបស់អង់ស្យូស្ពែម
២.១.កំណគ្រាប់លំអង(កំណមីក្រូស្ព័រ)
នៅក្នុងក្បាលលំអងនៃកេសរឈ្មោល មានស្ព័រអាប្លូអ៊ីតដែលកើតឡើងតាមចំណែកមេយ៉ូស។ ស្ព័រនីមួយៗចែកខ្លួនមួយដង
តាមចំណែកមីតូស ហើយលូតលាស់ជាគ្រាប់លំអង។ គ្រាប់លំអងនីមួយៗមានណ្វៃយ៉ូអាប្លូអ៊ីតពីរគឺណ្វៃយ៉ូលូតលាស់ និង
ណ្វៃយ៉ូបន្តពូជ។
២.២.កំណថង់អំប្រ៊ីយ៉ុង និងកាម៉ែតញី
អូវុលនៅក្នុងអូស្វែរ។ ក្នុងអូវុល មានកោសិកាមេ1(មេហ្គាស្ព័រ៉ូស៊ីត) ដែលមាន2nក្រូម៉ូសូម បានរងចំណែកមេយ៉ូសបង្កើត
បានស្ព័រអាប្លូអ៊ីត4ដែលស្ព័រ3ងាប់។ ស្ព័រ1នៅសល់បានរងចំណែកមីតូស3ដងបន្តបន្ទាប់បង្កើតបានជាថង់កំណមួយ (កាម៉ែតូ
ភីតញីមួយ ឬថង់អំប្រ៊ីយ៉ុងមួយ) ដែលមានកោសិកា7 តែមានណ្វៃយ៉ូ8។ កោសិកាធំមួយនៅចំកណ្តាលមានណ្វៃយ៉ូពីរគឺណ្វៃ
យ៉ូប៉ូលែ។ អូអូស្វ៊ែរ1ឬកាម៉ែតញី1 នៅចន្លោះស៊ីណែស៊ីត2 និងនៅប៉ូលម្ខាងទៀតមានកោសិកាអង់ទីបូត3។
២.៣.ការបង្កកំណើត
គ្រាប់លំអងមិនមែនជាកាម៉ែតឈ្មោលទេ។ នៅពេលគ្រាប់លំអងធ្លាក់លើស្ទិចម៉ាត វាក៏ដុះពន្លកឡើងហើយពន្លូត
ខ្លួនចាក់ចូលទៅក្នុងកកេសរញីរហូតដល់អូវុល។
ណ្វៃយ៉ូទាំងពីររបស់គ្រាប់លំអងធ្វើដំណើរតាមបំពង់លំអង៖
• ណ្វៃយ៉ូទី1: នៅខាងចុងបំពង់លំអង ហាក់បីដូចជា អ្នកដឹកនាំដំណើរការលូតលាស់បំពង់លំអង ហើយរលាយបាត់
ទៅវិញ។
• ណ្វៃយ៉ូទី2: ចែកខ្លួនតាមមីតូស1ដង បង្កើតបានស្ពែម៉ាតូសូអ៊ីត2ដែលគ្មានផ្លាសែល។
នៅពេលបំពង់លំអងទៅប៉ះនឹងថង់កំណអូវុល ស្ពែម៉ាតូសូអ៊ីតទាំងពីរក៏ចូលទៅក្នុងថង់កំណ។
• ស្ពែម៉ាតូសូអ៊ីតមួយក្នុងចំណោមស្ពែម៉ាតូសូអ៊ីតទាំងពីរចូលបង្កកំណើតជាមួយអូអូស្វ៊ែរ ឬកាម៉ែតញី បង្កើតបាន
ស៊ីកូត(2n)។ ស៊ីកូតលូតលាស់ទៅជាអំប្រ៊ីយ៉ុង។
• ស្ពែម៉ាតូសូអ៊ីតមួយទៀតរលាយជាមួយណ្វៃយ៉ូប៉ូលែ បង្កើតបានអាល់ប៊ុយមែនទ្រីប្លូអ៊ីត(3n) ដែលផ្ទុកអាហារបំរុង
របស់គ្រាប់ (អង់ដូស្ពែម)។
• រុក្ខជាតិអង់ស្យូស្ពែម មានការបង្កកំណើតពីរដងក្នុងពេលតែមួយហៅថាការបង្កកំណើតទ្វេ។
• អំប្រ៊ីយ៉ុងរុក្ខជាតិមាន កូទីលេដុង ពន្លក ដើម និងពន្លកឬស។
• អង់ដូស្ពែមស្តុកអាហារ សម្រាប់ចិញ្ចឹមអំប្រ៊ីយ៉ុង រហូតដល់អំប្រ៊ីយ៉ុងអាចផលិតអាហារដោយខ្លួនឯងបាន។
• គ្រាប់មានសំបកគ្រាប់ អំប្រ៊ីយ៉ុង និងអង់ដូស្ពែម។
២.៤.វដ្ដជីវិតរបស់រុក្ខជាតិមានផ្កា
ស្ព័រ៉ូភីត ជាទម្រង់នៃរុក្ខជាតិដែលផលិតស្ព័រ។
កាម៉ែតូភីត ជាទម្រង់នៃរុក្ខជាតិដែលផលិតកាម៉ែត។
ការឆ្លាស់កំណើតនៃស្ព័រ៉ូភីត និងកាម៉ែតូភីតឆ្លងកាត់វគ្គអាប្លូអ៊ីត(n) និងវគ្គឌីប្លូអ៊ីត(2n)។
• វគ្គអាប្លូអ៊ីត(n) គឺមេយ៉ូស
• វគ្គឌីប្លូអ៊ីត(2n) គឺការបង្កកំណើត
៣.ប្រៀបធៀបម៉ូណូកូទីលេដូន និងឌីកូទីលេដូន
លក្ខណៈដូចគ្នា
ជាប្រភេទរុក្ខជាតិអង់ស្យូស្ពែម
មានផ្កាជាសរីរាង្គភេទ និងមានគ្រាប់ការពារដោយសំបក។
លក្ខណៈដូចគ្នា ខុសគ្នា
ម៉ូណូកូទីលេដូន
គ្រាប់មានកូទីលេដុង1
ស្លឹកមានទម្រង់ស្រប
ផ្កាមាន3ស្រទាប់ ឬពហុគុណនឹង3
ដើមមានបាច់សរសៃនាំស្ថិតនៅរាយប៉ាយ
ឬសសរសៃ
ឌីកូទីលេដូន
គ្រាប់មានកូទីលេដុង2
ស្លឹកមានទម្រង់បែកខ្នែង
ផ្កាមានស្រទាប់4 ឬ5
ដើមមានបាច់សរសៃនាំ ស្ថិតជារង្វង់
ឬសកែវ
៤.ផលប្រយោជន៍របស់រុក្ខជាតិមានគ្រាប់
ជាប្រភពអាហារសម្រាប់មនុស្ស និងសត្វ
ឱសថសម្រាប់ព្យាបាលជំងឺ
គ្រឿងសំណង់ និងគ្រឿងសង្ហារឹម
ប្រភពប្រេងសម្រាប់ប្រើប្រាស់
ប្រភពសម្រាប់ផលិតក្រណាត់ ឬសរសៃអំបោះ
ប្រភពសម្រាប់ផលិតក្រដាស
ជ័រកៅស៊ូអាចយកទៅធ្វើជា កង់រថយន្ត និងសម្ភារៈប្រើប្រាស់ផ្សេងៗទៀតដែល បម្រើឲ្យសេចក្តីត្រូវការរបស់
មនុស្ស។
សំណួរ-ចម្លើយ
តើអង់ស្យូស្ពែម ជាអ្វី?
ចម្លើយ:អង់ស្យូស្ពែម ជារុក្ខជាតិមានគ្រាប់ដែលមានសំបកការពារពីខាងក្រៅ។
តើរុក្ខជាតិអង់ស្យូស្ពែមចែកជាប៉ុន្មានថ្នាក់? អ្វីខ្លះ?
ចម្លើយ: រុក្ខជាតិអង់ស្យូស្ពែមចែកចេញជា២ថ្នាក់គឺម៉ូណូកូទីលេដូន និងឌីកូទីលេដូន។
តើផ្នែកផ្សេងៗរបស់ផ្កាមានអ្វីខ្លះ?
ចម្លើយ: ផ្នែកផ្សេងៗរបស់ផ្កា មាន ត្របកផ្កា ស្រទាប់ផ្កា កញ្ចុំកេសរញីនិងកញ្ចុំកេសរឈ្មោល។
ដូចម្តេចដែលហៅថាម៉ូណូកូទីលេដូន? ចូរឲ្យឧទាហរណ៍រុក្ខជាតិចំនួន៥។
ចម្លើយ: ម៉ូណូកូទីលេដូន ជារុក្ខជាតិមានគ្រាប់ ដែលគ្រាប់មានកូទីលេដុងមួយឬស្រទាប់មួយ។ ឧទាហរណ៍: ស្រូវ ដូង អំពៅ ល្មើ
ត្នោត។
ហេតុអ្វីបានជាគេហៅរុក្ខជាតិម៉ូណូកូទីលេដូន?
ចម្លើយ:បានជាគេហៅរុក្ខជាតិម៉ូណូកូទីលេដូន ពីព្រោះវាមានកូទីលេដុងមួយឬស្រទាប់គ្រាប់មួយ។
តើឌីកូទីលេដូនជាអ្វី? ចូរឲ្យឧទាហរណ៍ ឲ្យបាន៥។
ចម្លើយ: ឌីកូទីលេដូន ជារុក្ខជាតិមានគ្រាប់ ដែលគ្រាប់មានកូទីលេដុង២ឬស្រទាប់គ្រាប់២។
ហេតុអ្វីបានជាគេហៅរុក្ខជាតិឌីកូទីលេដូន?
ចម្លើយ:បានជាគេហៅរុក្ខជាតិឌីកូទីលេដូន ពីព្រោះវាជារុក្ខជាតិមានកូទីលេដុង២ឬស្រទាប់គ្រាប់២។
តើគេមានសម្គាល់រុក្ខជាតិម៉ូណូកូទីលេដូនបានដោយសារអ្វីខ្លះ?
ចម្លើយ: គេសម្គាល់រុក្ខជាតិម៉ូណូកូទីលេដូនបានដោយសារ៖
គ្រាប់មានកូទីលេដុងមួយ
ស្លឹកមានទម្រង់ស្រប
ផ្កាមាន៣ស្រទាប់ ឬពហុគុណនឹង៣
ដើមមានបាច់សរសៃនាំស្ថិតនៅរាយប៉ាយ
ឬសសរសៃ
តើគេសម្គាល់រុក្ខជាតិឌីកូទីលេដូនបានដោយសារអ្វីខ្លះ?
ចម្លើយ: គេសម្គាល់រុក្ខជាតិឌីកូទីលេដូនបានដោយសារ៖
គ្រាប់មានកូទីលេដុងពីរ
ស្លឹកមានទម្រង់បែកខ្នែង
ផ្កាមានស្រទាប់៤ឬ៥(គំរូ៤ឬ៥)
ដើមមានបាច់សរសៃនាំស្ថិតជារង្វង់
ឬសកែវ
តើត្នោតជារុក្ខជាតិម៉ូណូកូទីលេដូន ឬឌីកូទីលេដូន? ពីព្រោះអ្វី?
ចម្លើយ: ត្នោតជារុក្ខជាតិម៉ូណូកូទីលេដូន ពីព្រោះ៖
គ្រាប់មានកូទីលេដុងមួយ
ស្លឹកមានទម្រង់ស្រប
ផ្កាមានស្រទាប់៣ ឬពហុគុណនឹង៣
ដើមមានបាច់សរសៃនាំស្ថិតនៅរាយប៉ាយ
ឬសសៃ
រុក្ខជាតិមួយដើមមាន៦ស្រទាប់ និងស្លឹកទម្រង់ស្រប តើវាជារុក្ខជាតិអ្វី?
ចម្លើយ: រុក្ខជាតិមួយដើមមាន៦ស្រទាប់ និងស្លឹកទម្រង់ស្រប វាជារុក្ខជាតិម៉ូណូកូទីលេដូន។
តើលក្ខណៈពិសេស២យ៉ាងរបស់រុក្ខជាតិអង់ស្យូស្ពែមមានអ្វីខ្លះ?
ចម្លើយ:លក្ខណៈពិសេស២យ៉ាងរបស់រុក្ខជាតិអង់ស្យូស្ពែម គឺ មានផ្កាជាសរីរាង្គភេទ និងមានគ្រាប់ការពារដោយសំបក។
តើឬសរុក្ខជាតិអង់ស្យូស្ពែមមាននាទីអ្វីខ្លះ?
ចម្លើយ:ឬសរុក្ខជាតិអង់ស្យូស្ពែមមាននាទី៖
ចងភ្ជាប់រុក្ខជាតិទៅនឹងដី
ដឹកនាំH2O និងអំបិលខនិជពីដីទៅឲ្យដើមនិងស្លឹក
ស្តុកអាហារ ។
តើដើមរបស់រុក្ខជាតិអង់ស្យូស្ពែមមាននាទីអ្វីខ្លះ?
ចម្លើយ: ដើមរបស់រុក្ខជាតិអង់ស្យូស្ពែមមាននាទី:
ទ្រទ្រង់ផ្នែកដែលនៅលើដី
ដឹកនាំH2O និងអំបិលខនិជពីឬសទៅឲ្យស្លឹករុក្ខជាតិ
ដើមខ្លះស្តុកអាហារ
ដើមខ្លះធ្វើរស្មីសំយោគ ដើម្បីបង្កើតសារធាតុសរីរាង្គ
តើជាលិកាសំខាន់ៗរបស់ដើមមានអ្វីខ្លះ?
ចម្លើយ: ជាលិការសំខាន់ៗរបស់ដើមមាន ស៊ីឡែម និងផ្លូអែម។
តើបាច់សរសៃនាំជាអ្វី?
ចម្លើយ: បាច់សរសៃនាំជាបណ្ដុំសរសៃស៊ីឡែម និងផ្លូអែម។
តើនៅចន្លោះស៊ីឡែម និងផ្លូអែមមានស្រទាប់អ្វី? ស្រទាប់នេះមាននាទីដូចម្តេច?
ចម្លើយ: នៅចន្លោះស៊ីឡែម និងផ្លូអែមមានស្រទាប់មេ។ ស្រទាប់មេផលិតស៊ីឡែម និងផ្លូអែមថ្មីៗ។
តើស៊ីឡែម និងផ្លូអែមមាននាទីដូចម្តេច?
ចម្លើយ: + ស៊ីឡែមមាននាទីដឹកនាំH2Oនិងអំបិលខនិជពីឬសតាមដើមទៅស្លឹករុក្ខជាតិ។
ផ្លូអែមមាននាទីដឹកនាំអាហារ ឬផលិតផលរស្មីសំយោគ (គ្លុយកូស) ទៅឲ្យគ្រប់កោសិកាដែលមិនបានធ្វើរស្មី
សំយោគ។
តើកាត់ទទឹងស្លឹករុក្ខជាតិអង់ស្យូស្ពែមបង្ហាញឲ្យឃើញស្រទាប់អ្វីខ្លះ? តើស្រទាប់នីមួយៗមាននាទីដូចម្តេចខ្លះ?
ចម្លើយ: - កាត់ទទឹងរុក្ខជាតិអង់ស្យូស្ពែមបង្ហាញឲ្យឃើញស្រទាប់៣គឺ:
ស្រទាប់អេពីឌែមលើ-ក្រោម
ស្រទាប់ប៉ាលីសាត
ស្រទាប់ស្ពោត
ស្រទាប់នីមួយៗមាននាទី:
ស្រទាប់អេពីឌែមលើ-ក្រោមមាននាទីការពារស្លឹករុក្ខជាតិនិងមានស្តូម៉ាតសម្រាប់បណ្ដូរឧស្ម័ននិងទឹក។
ស្រទាប់ប៉ាលីសាតមានក្លរ៉ូប្លាសដែលផ្ទុកក្លរ៉ូភីល ។ វាមាននាទីសំខាន់សម្រាប់ដំណើររស្មីសំយោគ ដើម្បីបង្កើតសារ
ធាតុសរីរាង្គ។
ស្រទាប់ស្ពោតមានស៊ីឡែម ផ្លូអែម និងរន្ធខ្យល់។ វាមាននាទីដឹកនាំH2O អំបិលខនិជ និងអាហារ(គ្លុយកូស)ទៅឲ្យ
គ្រប់កោសិការុក្ខជាតិ។
តើកញ្ចុំកេសរញីមានប៉ុន្មានផ្នែក? អ្វីខ្លះ?
ចម្លើយ: កញ្ចុំកេសរញីមាន៣ផ្នែកគឺស្ទិចម៉ាត កកេសរញី និងអូស្វែរ(អូវុល)។
តើកញ្ចុំកេសរឈ្មោលមានប៉ុន្មានផ្នែក? អ្វីខ្លះ?
ចម្លើយ: កញ្ចុំកេសរឈ្មោលមាន២ផ្នែកគឺក្បាលលំអង និងទងកេសរឈ្មោល។
ដូចម្តេចដែលហៅថាដំណើរលំអង? មានប៉ុន្មានបែប? អ្វីខ្លះ?
ចម្លើយ: ដំណើរលំអងគឺជាការផ្ទេរគ្រាប់លំអងពីក្បាលលំអងទៅលើស្ទិចម៉ាត។ ដំណើរលំអងមាន២បែបគឺ ស្វ័យដំណើរ
លំអង និងដំណើរលំអងកាត់។
តើដំណើរលំអងកាត់អាចប្រព្រឹត្តទៅបានដោយមធ្យោបាយអ្វីខ្លះ?
ចម្លើយ:ដំណើរលំអងកាត់អាចប្រព្រឹត្តទៅបានដោយ ទឹក ខ្យល់ សត្វល្អិត ឃ្មុំ មេអំបៅ បក្សី ខ្ចឹង ប្រចៀវ…។
ក. ដូចម្តេចដែលហៅថាដំណើរលំអងសិប្បនិម្មិត?
ខ. ហេតុអ្វីបានជាមនុស្សធ្វើដំណើរលំអងសិប្បនិម្មិត?
ចម្លើយ: ក. ដំណើរលំអងសិប្បនិម្មិត គឺជាដំណើរលំអងលំអងដែលមនុស្សយកគ្រាប់លំអងនៃផ្ការុក្ខជាតិមួយ ទៅដាក់លើ
ស្ទិចម៉ាតនៃរុក្ខជាតិមួយទៀត។
ខ. បានជាមនុស្សធ្វើដំណើរលំអងសិប្បនិម្មិត ពីព្រោះដើម្បីបង្កាត់បានរុក្ខជាតិដែលមានលក្ខណៈពិសេសៗ ដែល
គេចង់បាន។
ក.តើសត្វល្អិតអាចនាំគ្រាប់លំអងបានដោយរបៀបណា?
ខ.តើការបង្កកំណើតប្រព្រឹត្តទៅនៅពេលណា?
ចម្លើយ: ក.សត្វល្អិតអាចនាំគ្រាប់លំអងបានដោយការការទាក់ទាញរបស់ផ្កា។ ពេលបានឃើញផ្កាមានពណ៌ស្រស់ និងក្លិន
ក្រអូប សត្វល្អិតទៅទំលើផ្កាដោយត្រដុសនឹងក្បាលលំអង ហើយក៏ត្រូវគ្រាប់លំអងប្រឡាក់ពាសពេញខ្លួន។ នៅពេលសត្វល្អិត
ទៅទំលើផ្កាមួយទៀត គ្រាប់លំអងដែលនៅជាប់នឹងខ្លួនរបស់វាក៏ធ្លាក់ទៅលើស្ទិចម៉ាតរបស់ផ្កានោះ។
ខ. ការបង្កកំណើតប្រព្រឹត្តទៅនៅពេលគ្រាប់លំអងធ្លាក់លើស្ទិចម៉ាត ការបង្កកំណើតក៏កើតមានឡើងនៅទីនោះ។
ក. ដូចម្តេចដែលហៅថាដំណើរលំអងកាត់? ស្វ័យដំណើរលំអង?
ខ. តើពោតជារុក្ខជាតិដែលមានដំណើរលំអងបែបណា? ពីព្រោះអ្វី?
គ. តើត្នោតជារុក្ខជាតិមានដំណើរលំអងបែបណា? ពីព្រោះអ្វី?
ចម្លើយ: ក. + ដំណើរលំអងកាត់ គឺជាការផ្ទេរគ្រាប់លំអងពីក្បាលលំអងនៃកេសរឈ្មោល ទៅលើស្ទិចម៉ាតនៃកេសរញីក្នុងផ្កា
ផ្សេងគ្នានៅលើដើមតែមួយ ឬដើមផ្សេងគ្នាក្នុងប្រភេទតែមួយ។
ស្វ័យដំណើរលំអង គឺជាការផ្ទេរគ្រាប់លំអងពីក្បាលលំអងនៃកេសរឈ្មោល ទៅលើស្ទិចម៉ាតនៃកេសរញីក្នុង
ផ្កាតែមួយ នៅលើដើមតែមួយ។
ខ. ពោតជារុក្ខជាតិដែលមានដំណើរលំអងកាត់ ពីព្រោះផ្កាញី និងផ្កាឈ្មោល នៅដាច់ដោយឡែកពីគ្នា តែស្ថិត
នៅលើដើមតែមួយ។
គ. ត្នោតជារុក្ខជាតិមានដំណើរលំអងកាត់ ពីព្រោះផ្កាឈ្មោល និងផ្កាញីនៅដាច់ដោយឡែកពីគ្នាហើយស្ថិតនៅដើម
ផ្សេងគ្នាវាជារុក្ខជាតិឯកភេទ។
ចូររៀបរាប់ពីកំណគ្រាប់លំអងរបស់រុក្ខជាតិអង់ស្យូស្ពែម?
ចម្លើយ: នៅក្នុងក្បាលលំអងមានកោសិកាមេ (មីក្រូស្ព័រ៉ូស៊ីត) ដែលមាន 2n ក្រូម៉ូសូម បានរងចំណែកមេយ៉ូសបង្កើតបានស្ព័រ
(មីក្រូស្ព័រ) អាប្លូអ៊ីតn ។ ស្ព័រនីមួយៗបានរងចំណែកមីតូសមួយដង ហើយលូតលាស់ទៅជាគ្រាប់លំអង។ គ្រាប់លំអង
នីមួយៗមានណ្វៃយ៉ូអាប្លូអ៊ីត២គឺណ្វៃយ៉ូលូតលាស់ និងណ្វៃយ៉ូបន្តពូជ។
ក. ដូចម្តេចដែលហៅថាការបង្កកំណើតទ្វេ?
ខ. ចូររៀបរាប់ដោយសង្ខេបពីការបង្កកំណើតទ្វេរបស់រុក្ខជាតិអង់ស្យូស្ពែម។
ចម្លើយ: ក. ការបង្កកំណើតទ្វេគឺជាការបង្កកំណើតពីរដងក្នុងពេលតែមួយ។
ខ. រៀបរាប់ដោយសង្ខេបពីការបង្កកំណើតទ្វេរបស់រុក្ខជាតិអង់ស្យូស្ពែម៖
នៅពេលបំពង់លំអងទៅប៉ះនឹងថង់កំណអូវុល ស្ពែម៉ាតូសូអ៊ីតទាំងពីរក៏ចូលទៅក្នុងថង់កំណ៖
ស្ពែម៉ាតូសូអ៊ីតមួយក្នុងចំណោមស្ពែម៉ាតូសូអ៊ីតទាំងពីរ ចូលបង្កកំណើតជាមួយអូអូស្វ៊ែរ ឬកាម៉ែតញីបង្កើតបាន
ស៊ីកូត(2n)។ ស៊ីកូតលូតលាស់ទៅជាអំប្រ៊ីយ៉ុង។
ស្ពែម៉ាតូសូអ៊ីតមួយទៀតរលាយជាមួយណ្វៃយ៉ូប៉ូលែ បង្កើតបានអាល់ប៊ុយមែនទ្រីប្លូអ៊ីត(3n) ដែលផ្ទុកអាហារបំរុង
របស់គ្រាប់(អង់ដូស្ពែម)។
តើដំណើរគ្រាប់លំអងប្រព្រឹត្តទៅដូចម្តេច ក្រោយពីវាធ្លាក់លើស្ទិចម៉ាត?
ចម្លើយ: + នៅពេលគ្រាប់លំអងធ្លាក់លើស្ទិចម៉ាតវាក៏ដុះពន្លកឡើង ហើយពន្លូតខ្លួនចាក់ចូលទៅក្នុងជាលិកានៃកកេសរ
ញីរហូតដល់អូវុល។
ណ្វៃយ៉ូទាំងពីររបស់គ្រាប់លំអងធ្វើដំណើរតាមបំពង់លំអង៖
ណ្វៃយ៉ូទី១: នៅខាងចុងបំពង់លំអង ហាក់បីដូចជា អ្នកដឹកនាំ ដំណើរការលូតលាស់បំពង់លំអង ហើយ
រលាយបាត់ទៅវិញ។
ណ្វៃយ៉ូទី២: ចែកខ្លួនតាមមីតូស១ដង បង្កើតបានស្ពែម៉ាតូសូអ៊ីតពីរ ដែលគ្មានផ្លាសែល។
នៅពេលបំពង់លំអងទៅប៉ះនឹងថង់កំណអូវុល ស្ពែម៉ាតូសូអ៊ីតទាំងពីរក៏ចូលទៅក្នុងថង់កំណ។
ហេតុអ្វីបានជាគេថាគ្រាប់លំអងមិនមែនជាកាម៉ែតឈ្មោល? ពីព្រោះអ្វី?
ចម្លើយ: បានជាគេថាគ្រាប់លំអងមិនមែនជាកាម៉ែតឈ្មោល ពីព្រោះ៖
គ្រាប់លំអងជាកោសិកាមានណ្វៃយ៉ូអាប្លូអ៊ីត(n)ពីរគឺណ្វៃយ៉ូលូតលាស់ និងណ្វៃយ៉ូបន្តពូជ។
ណ្វៃយ៉ូលូតលាស់នៅខាងចុងបំពង់លំអងហាក់បីដូចជាអ្នកដឹកនាំដំណើរការលូតលាស់បំពង់លំអង ហើយរលាយ
បាត់ទៅវិញ។
ណ្វៃយ៉ូបន្តពូជចែកខ្លួនតាមមីតូសមួយដង បង្កើតបានជាស្ពែម៉ាតូសូអ៊ីតពីរ ដែលគ្មានផ្លាសែល(កន្ទុយ)។
ដូចនេះគ្រាប់លំអងមិនមែនជាកាម៉ែតឈ្មោលទេ គឺជាអ្នកបង្កើតកាម៉ែតឈ្មោល។
គេថាចំពោះរុក្ខជាតិអង់ស្យូស្ពែម អូវុលមិនមែនជាកាម៉ែតញីទេ។ តើពិតឬទេ? ពីព្រោះអ្វី?
ចម្លើយ: ចំពោះរុក្ខជាតិអង់ស្យូស្ពែម អូវុលមិនមែនជាកាម៉ែតញីទេ ពីព្រោះក្នុងអូស្វែរផ្ទុកអូវុល ហើយក្នុងអូវុលមានកោសិកាមេ
មួយ ដែលមាន2nក្រូម៉ូសូមបានរងចំណែកមេយ៉ូស បង្កើតបានស្ព័រអាប្លូអ៊ីត៤ ដែលស្ព័រ៣បានងាប់ទៅវិញ។ ស្ព័រមួយនៅ
សល់បានរងចំណែកមីតូស៣ដងបន្តបន្ទាប់ បង្កើតបានជាថង់កំណមួយដែលមានកោសិកា៧ តែមានណ្វៃយ៉ូ៨។ កោសិកាធំ
មួយនៅចំកណ្តាលមានណ្វៃយ៉ូអាប្លូអ៊ីត២ហៅថាណ្វៃយ៉ូប៉ូលែ។ អូអូស្វ៊ែរមួយ ឬកាម៉ែតញីមួយនៅចន្លោះកោសិកាស៊ីណែ
ស៊ីត២ និងប៉ូលម្ខាងទៀតនៃថង់កំណមានអង់ទីបូត៣។
តើដំណើរគ្រាប់លំអងប្រព្រឹត្តទៅដូចម្តេចក្រោយពីវាធ្លាក់លើស្ទិចម៉ាត?
ចម្លើយ: + នៅពេលគ្រាប់លំអងធ្លាក់លើស្ទិចម៉ាត វាក៏ដុះពន្លកឡើង ហើយពន្លូតបំពង់លំអងចាក់ចូលទៅក្នុងជាលិកានៃក
កេសរញីរហូតដល់អូវុល។
ណ្វៃយ៉ូទាំងពីរបានធ្វើដំណើរតាមបំពង់លំអង៖
• ណ្វៃយ៉ូទី១ (ណ្វៃយ៉ូលូតលាស់): នៅខាងចុងបំពង់លំអងហាក់បីដូចជាអ្នកដឹកនាំដំណើរការលូតលាស់បំពង់លំអង
ហើយរលាយបាត់ទៅវិញ។
• ណ្វៃយ៉ូទី២ (ណ្វៃយ៉ូបន្តពូជ): ចែកខ្លួនតាមមីតូសមួយដង បង្កើតបានជាស្ពែម៉ាតូសូអ៊ីត២ដែលគ្មានផ្លាសែល។
នៅពេលបំពង់លំអងទៅប៉ះនឹងថង់កំណអូវុល ស្ពែម៉ាតូសូអ៊ីតទាំងពីរក៏ចូលទៅក្នុងថង់កំណ។
ចូរពន្យល់ពីលំនាំនៃការបង្កកំណើតរបស់រុក្ខជាតិអង់ស្យូស្ពែម។
ចម្លើយ: នៅពេលបំពង់លំអងទៅប៉ះថង់កំណអូវុល ស្ពែម៉ាតូសូអ៊ីត២ក៏ចូលទៅក្នុងថង់កំណ៖
ស្ពែម៉ាតូសូអ៊ីតមួយក្នុងចំណោមស្ពែម៉ាតូសូអ៊ីត២ចូលបង្កកំណើតជាមួយអូអូស្វ៊ែរ ឬកាម៉ែតញីបង្កើតបានជាស៊ីកូត
(2n)។ ស៊ីកូតលូតលាស់ទៅជាអំប្រ៊ីយ៉ុង។
ស្ពែម៉ាតូសូអ៊ីតមួយទៀតរលាយជាមួយណ្វៃយ៉ូប៉ូលែបង្កើតបានអាល់ប៊ុយមែនទ្រីប្លូអ៊ីត(3n) ដែលផ្ទុកអាហារបំរុង
របស់គ្រាប់(អង់ដូស្ពែម)។
ចូររៀបរាប់ពីកំណថង់អំប្រ៊ីយ៉ុង និងកាម៉ែតញី។
ចម្លើយ: នៅក្នុងអូស្វែរផ្ទុកអូវុល ហើយក្នុងអូវុលមានកោសិកាមេមួយ (មេហ្គាស្ព័រ៉ូស៊ីត) ដែលមាន2nក្រូម៉ូសូមបានរងចំណែក
មេយ៉ូស បង្កើតបានស្ព័រអាប្លូអ៊ីត៤ ដែល៣បានងាប់ទៅវិញ។ ស្ព័រមួយនៅសល់បានរងចំណែកមីតូស៣ដងជាបន្តបន្ទាប់
បង្កើតបានជាថង់កំណមួយ ឬថង់អំប្រ៊ីយ៉ុងមួយ ឬកាម៉ែតូភីតញីមួយ ដែលមានកោសិកា៧ តែមានណ្វៃយ៉ូ៨។ កោសិកាធំ
មួយនៅចំកណ្តាលមានណ្វៃយ៉ូអាប្លូអ៊ីត២ហៅថាណ្វៃយ៉ូប៉ូលែ។ អូអូស្វ៊ែរមួយឬកាម៉ែតញីមួយនៅចន្លោះកោសិកាស៊ីណែស៊ីត
២ និងនៅប៉ូលម្ខាងទៀតមានកោសិកាអង់ទីបូត៣។
តើការបង្កកំណើតរបស់រុក្ខជាតិអង់ស្យូស្ពែមមានលក្ខណៈពិសេសដូចម្តេច? ពីព្រោះអ្វី?
ចម្លើយ: ការបង្កកំណើតរបស់រុក្ខជាតិអង់ស្យូស្ពែមមានលក្ខណៈពិសេសត្រង់ការបង្កកំណើតទ្វេ ពីព្រោះនៅពេលបំពង់
លំអងទៅប៉ះនឹងថង់កំណអូវុល ស្ពែម៉ាតូសូអ៊ីតទាំង២ក៏ចូលទៅក្នុងថង់កំណ៖
ស្ពែម៉ាតូសូអ៊ីតមួយក្នុងចំណោមស្ពែម៉ាតូសូអ៊ីតទាំងពីរ បានចូលបង្កកំណើតជាមួយអូអូស្វ៊ែរឬកាម៉ែតញីបង្កើតបាន
ជាស៊ីកូត(2n)។ ស៊ីកូតលូតលាស់ទៅជាអំប្រ៊ីយ៉ុង។
ស្ពែម៉ាតូសូអ៊ីត២ទៀតរលាយជាមួយណ្វៃយ៉ូប៉ូលែ បង្កើតបានជាអាល់ប៊ុយមែនទ្រីប្លូអ៊ីត(3n) ដែលផ្ទុកអាហារបំរុង
(អង់ដូស្ពែម)។
តើការបង្កកំណើតរបស់រុក្ខជាតិអង់ស្យូស្ពែមឲ្យកំណើតជាអ្វីខ្លះ?
ចម្លើយ: ការបង្កកំណើតរបស់រុក្ខជាតិអង់ស្យូស្ពែមឲ្យកំណើតជា៖
ស៊ីកូត(2n) ហើយលូតលាស់ទៅជាអំប្រ៊ីយ៉ុង។
អាល់ប៊ុយមែនទ្រីប្លូអ៊ីត(3n) ដែលផ្ទុកអាហារបំរុងរបស់គ្រាប់(អង់ដូស្ពែម)។
តើអំប្រ៊ីយ៉ុងរបស់រុក្ខជាតិមានអ្វីខ្លះ?
ចម្លើយ: អំប្រ៊ីយ៉ុងរបស់រុក្ខជាតិមានកូទីលេដុង ពន្លក ដើម និងពន្លកឬស។
តើអង់ដូស្ពែមមានសារៈសំខាន់ដូចម្តេចចំពោះអំប្រ៊ីយ៉ុងរុក្ខជាតិ?
ចម្លើយ: អង់ដូស្ពែមមានសារៈសំខាន់ចំពោះអំប្រ៊ីយ៉ុងរុក្ខជាតិគឺអង់ដូស្ពែមស្តុកអាហារសម្រាប់ចិញ្ចឹមអំប្រ៊ីយ៉ុងរុក្ខជាតិ
រហូតដល់អំប្រ៊ីយ៉ុងអាចផលិតអាហារដោយខ្លួនឯងបាន។
តើវដ្ដជីវិតរបស់រុក្ខជាតិមានផ្កាប៉ុន្មានដំណាក់? អ្វីខ្លះ?
ចម្លើយ: វដ្ដជីវិតរបស់រុក្ខជាតិមានផ្កាមាន២ដំណាក់គឺដំណាក់ផ្កា និងដំណាក់គ្រាប់។
តើដំណាក់ផ្កាមានក្រូម៉ូសូមចំនួនប៉ុន្មាន?
ចម្លើយ: នៅដំណាក់ផ្កាចំនួនក្រូម៉ូសូមស្មើនឹង2nក្រូម៉ូសូម។
នៅដំណាក់គ្រាប់ក្រូម៉ូសូមមានចំនួនប៉ុន្មាន?
ចម្លើយ: នៅដំណាក់គ្រាប់ក្រូម៉ូសូមមានអាប្លូអ៊ីត(n)។
ចូរប្រៀបធៀបរុក្ខជាតិម៉ូណូកូទីលេដូន និងឌីកូទីលេដូន។
ចម្លើយ: ប្រៀបធៀបរុក្ខជាតិម៉ូណូកូទីលេដូន និងឌីកូទីលេដូន៖
លក្ខណៈដូចគ្នា
ជាប្រភេទរុក្ខជាតិអង់ស្យូស្ពែម
មានផ្កាជាសរីរាង្គភេទ និងមានគ្រាប់ការពារដោយសំបក។
លក្ខណៈដូចគ្នា ខុសគ្នា
ម៉ូណូកូទីលេដូន ឌីកូទីលេដូន
គ្រាប់មានកូទីលេដុង1 - គ្រាប់មានកូទីលេដុង2
ស្លឹកមានទម្រង់ស្រប - ស្លឹកមានទម្រង់បែកខ្នែង
ផ្កាមាន3ស្រទាប់ ឬពហុគុណនឹង3 - ផ្កាមានស្រទាប់4 ឬ5
ដើមមានបាច់សរសៃនាំស្ថិតនៅរាយប៉ាយ - ដើមមានបាច់សរសៃនាំស្ថិតជារង្វង់
ឬសសរសៃ - ឬសកែវ
ក. ដូចម្តេចដែលហៅថាស្ព័រ៉ូភីត? កាម៉ែតូភីត?
ខ. តើការឆ្លាស់កំណើតរវាងស្ព័រ៉ូភីត និងកាម៉ែតូភីតឆ្លងកាត់វគ្គអ្វីខ្លះ?
គ. តើមានបាតុភូតអ្វីខ្លះកើតឡើងនៅដំណាក់នៃការចាប់ផ្តើមនៃវគ្គនីមួយៗ?
ចម្លើយ: ក. + ស្ព័រ៉ូភីតជាទម្រង់នៃរុក្ខជាតិដែលផលិតស្ព័រ។
កាម៉ែតូភីតជាទម្រង់នៃរុក្ខជាតិដែលផលិតកាម៉ែត។
ខ. ការឆ្លាស់កំណើតរវាងកាម៉ែតូភីត និងស្ព័រ៉ូភីតឆ្លងកាត់វគ្គអាប្លូអ៊ីត(n) និងវគ្គឌីប្លូអ៊ីត(2n)។
គ. បាតុភូតដែលកើតឡើងនៅដំណាក់នៃចាប់ផ្តើមនៃ:
វគ្គអាប្លូអ៊ីត(n) គឺមេយ៉ូស
វគ្គឌីប្លូអ៊ីត(2n) គឺការបង្កកំណើត
តើរុក្ខជាតិមានគ្រាប់មានសារៈសំខាន់អ្វីខ្លះសម្រាប់មនុស្សនិងសត្វ?
ចម្លើយ: រុក្ខជាតិមានគ្រាប់មានសារៈសំខាន់សម្រាប់មនុស្សនិងសត្វដូចជា៖
ជាប្រភពអាហារសម្រាប់មនុស្សនិងសត្វ
ជាឱសថសម្រាប់ព្យាបាលជម្ងឺ
ជាគ្រឿងសង្ហារឹម និងគ្រឿងសំណង់
ជាប្រភពប្រេងសម្រាប់ប្រើប្រាស់
ជាប្រភពផលិតក្រណាត់សម្រាប់ប្រើប្រាស់
ជាប្រភពផលិតសរសៃអំបោះ ឬក្រណាត់
ជ័រកៅស៊ូយកទៅធ្វើជាកង់រថយន្តនិងសម្ភារៈ
ប្រើប្រាស់ផ្សេងៗទៀតសម្រាប់តម្រូវការបស់មនុស្ស ។
ជំពូក៣ តម្រូវផ្សេងៗ របស់សារពាងគកាយ
មេរៀនទី១ តម្រូវប្រសាទ
១.តម្រូវប្រសាទសត្វឥតឆ្អឹងកង
១.១.តម្រូវប្រសាទប្រូទីស
ប្រូទីសគ្មានប្រព័ន្ធប្រសាទពិតប្រាកដទេ ប៉ុន្តែវាមានលទ្ធភាពឆ្លើយតបទៅនឹងរំញោចតាមរបៀបសម្របសម្រួល។
១.២.តម្រូវប្រសាទអ៉ីត
អ៉ីតប្រព័ន្ធប្រសាទមានលក្ខណៈជាបណ្ដាញសរសៃប្រសាទ។ វាគ្មានមជ្ឈមណ្ឌលប្រសាទសម្រាប់សម្របសម្រួលអាំង
ផលុចប្រសាទទេ។ នៅពេលផ្នែកណាមួយទទួលបានរំញោច អាំងផលុចប្រសាទបានសាយពាសពេញសារពាងគកាយ ហើយតំណ
បបង្ហាញពីការសម្របសម្រួល។
១.៣.ជន្លេន និងកណ្តូប
ជន្លេន និងកណ្តូបប្រព័ន្ធប្រសាទមាន មជ្ឈមណ្ឌលប្រសាទ និងបរិមណ្ឌលប្រសាទ។ លើសពីនេះជន្លេនមានស្បែក
ជាសរីរាង្គវិញ្ញាណ ចំណែកឯកណ្តូបមានសរីរាង្គវិញ្ញាណច្រើនជាងនេះដូចជា ពុក ភ្នែក ជីវ្ហាវិញ្ញាណ។
២.តម្រូវប្រសាទសត្វឆ្អឹងកង
២.១. រូបផ្តុំប្រព័ន្ធប្រសាទសត្វឆ្អឹងកង
ប្រព័ន្ធប្រសាទមានមជ្ឈមណ្ឌលប្រសាទនិងបរិមណ្ឌលប្រសាទ។
មជ្ឈមណ្ឌលប្រសាទមានខួរក្បាល និងខួរឆ្អឹងខ្នង។
បរិមណ្ឌលប្រសាទមានសរសៃវិញ្ញាណនាំ និងសរសៃប្រសាទ ចលករ។
សរសៃប្រសាទវិញ្ញាណនាំដឹកនាំព័ត៌មានពីសរីរាង្គវិញ្ញាណទៅកាន់មជ្ឈមណ្ឌលប្រសាទ។
សរសៃប្រសាទចលករមានប្រព័ន្ធប្រសាទឆន្ទៈ(សាច់ដុំជាប់ឆ្អឹង), ប្រព័ន្ធប្រសាទអឆន្ទៈ(ក្រពេញមួយចំនួននិង
សាច់ដុំរលីងសរីរាង្គ) និងប្រព័ន្ធណឺរ៉ូនអង់ដូគ្រីន(ក្រពេញអង់ដូគ្រីន)។
២.២.តម្រូវប្រសាទសត្វឆ្អឹងកង
ចំពោះសត្វឆ្អឹងកង ខួរក្បាល(អឌ្ឍគោលខួរ និងខួរតូច) មានការលូតលាស់យ៉ាងខ្លាំង និងមានសរីរាង្គវិញ្ញាណ
យ៉ាងច្រើន។ ទំហំនិងលក្ខណៈស្មុគស្មាញរបស់អឌ្ឍគោលខួរ និងខួរតូចរីកចម្រើនពីថ្នាក់ត្រីដល់ថ្នាក់ថនិកសត្វ។
ចំពោះថនិកសត្វថ្នាក់ខ្ពស់ អឌ្ឍគោលខួរជាកន្លែងទទួលព័ត៌មាន បកស្រាយ និងកំណត់នូវការឆ្លើយតបទៅនឹងព័ត៌មាន
របស់សរីរាង្គវិញ្ញាណ។ ចំពោះត្រីកង្កែប និងល្មូន អឌ្ឍគោលខួរ និងខួរតូចមានទំហំតូច។ ចំណែកបក្សីនិងថនិកសត្វវា
មានទំហំធំព្រមទាំងមានផ្នត់ច្រើនដែលបង្កើនទំហំផ្ទៃខួរក្បាល។
៣.ប្រព័ន្ធប្រសាទមនុស្ស
៣.១.នាទីប្រព័ន្ធប្រសាទ
ការទទួលព័ត៌មាន: អ្នកអាចដឹងពីអ្វីៗ ដែលកើតមាននៅក្នុងមជ្ឈដ្ឋានជុំវិញខ្លួនរបស់អ្នក ដោយសារប្រព័ន្ធប្រសាទ។
ឧទាហរណ៍: មិត្តអ្នកកំពុងនិយាយរឿងកំប្លែង។
ការឆ្លើយតបនឹងព័ត៌មាន: បម្រែបម្រួល ឬសញ្ញាណាមួយនៅក្នុងមជ្ឈដ្ឋានខាងក្រៅ ដែលធ្វើឲ្យសារពាងគកាយមាន
ប្រតិកម្មតបហៅថារំញោច។
ឧទាហរណ៍: សំឡេងងូងៗរបស់សត្វមូសជារំញោចធ្វើឲ្យអ្នកទះមូស។
តំហែរក្សាលំនឹង: ប្រព័ន្ធប្រសាទជួយរក្សាលំនឹង ដោយបញ្ជាឲ្យសារពាងគកាយ ឆ្លើយតបឲ្យបានសមស្របនឹង
ព័ត៌មាន ដែលទទួលបាន។
ឧទាហរណ៍: នៅពេលអ្នកឃ្លាន អ្នកត្រូវបរិភោគអាហារ។
៣.២.ណឺរ៉ូន
ណឺរ៉ូន ជាកោសិកាឯកទេស ដែលមាននាទីដឹកនាំព័ត៌មានទៅពាសពេញសារពាងគកាយ។
អាំងផលុចប្រសាទ ជាព័ត៌មានដែលដឹកនាំដោយណឺរ៉ូន។
ក. រូបផ្តុំណឺរ៉ូន
ណឺរ៉ូនមាន3ផ្នែកគឺដង់ឌ្រីត តួកោសិកា និងអាក់សូន។
ដង់ឌ្រីត: ជាសរសៃឆ្មារៗ ហើយខ្លី មានច្រើនបែកចេញពីតួកោសិកា។ ដង់ឌ្រីតមាននាទីទទួលព័ត៌មានពីណឺរ៉ូន
ផ្សេងៗ និងបញ្ជូនទៅតួកោសិកានៃណឺរ៉ូន។
តួកោសិកា:ណឺរ៉ូនមានតួកោសិកាធំហើយបែកចេញពីតួកោសិកាជាសរសៃឆ្មារៗ ហើយខ្លីមានច្រើនគឺ ដង់ឌ្រីត និង
សរសៃវែងមួយគឺអាក់សូន។ នៅក្នុងតួកោសិកាមានផ្ទុកណ្វៃយ៉ូ និងធាតុ កោសិកាដូចជា មីតូកុងឌ្រី ប្រដាប់កុលស៊ី
សារធាតុនីស និងណឺរ៉ូហ្វីប្រ៊ី។
អាក់សូន: ជាពន្លយ ដែលបែកចេញពីតួកោសិកាហើយមានទម្រង់ដូចជាដង់ឌ្រីត។ អាក់សូនមានតែមួយគត់ធំ
ហើយវែង។
ខ. ប្រភេទទមសេងៗននណឺរ៉ូន
ពាក់ព័ន្ធនឹងពន្លយមចញពីតួមកាសិកា
ណឺរ៉ូនឯកប៉ូល: ណឺរ៉ូនដែលមានពន្លយខ្លីមួយ
បែកចេញពីតួកោសិកា។
ណឺរ៉ូនទ្វេប៉ូល: ណឺរ៉ូនដែលតួកោសិកាមានពន្លយ
ពីរស្មើគ្នាគឺមួយជាអាក់សូន និងមួយទៀតជា
ដង់ឌ្រីត។
ណឺរ៉ូនពហុប៉ូល: ណឺរ៉ូនដែលតួកោសិកាមានពន្លយច្រើន បែកចេញពីតួកោសិកាជាសរសៃឆ្មារៗហើយខ្លីមានច្រើន
ជាដង់ឌ្រីត នឹងអាក់សូនមានតែមួយគត់ធំហើយវែង។
ពាក់ព័ន្ធនឹងនាទី
ណឺរ៉ូនវិញ្ញាណនាំ: មាននាទីដឹកនាំព័ត៌មានពីធ្មួលវិញ្ញាណទៅកាន់មជ្ឈមណ្ឌលប្រសាទ។ តួកោសិកាស្ថិតនៅតាម
បណ្ដោយសរសៃប្រសាទ បង្កើតបានជាកំពកហៅថាកង់គ្លីយ៉ុង។
ណឺរ៉ូនចលករ: មាននាទីដឹកនាំព័ត៌មានពីមជ្ឈមណ្ឌលប្រសាទទៅកាន់សរីរាង្គប្រតិកម្ម(សាច់ដុំ ឬក្រពេញ)។ តួ
កោសិកាប្រសាទស្ថិតនៅខាងចុងម្ខាងនៃណឺរ៉ូន ដែលកប់នៅក្នុងខួរក្បាល ឬខួរឆ្អឹងខ្នង។
ណឺរ៉ូនភ្ជាប់ ឬអន្តរណឺរ៉ូន: មាននាទីបញ្ជូនបន្តនូវព័ត៌មានពីណឺរ៉ូនមួយទៅណឺរ៉ូនមួយទៀត។
គ. អាំងផលុចប្រសាទ
អាំងផលុចប្រសាទមានទិសដៅ ពីដង់ឌ្រីតមួយនៃ
ណឺរ៉ូនចូលទៅក្នុងតួកោសិកាហើយ ចុះតាម
អាក់សូនរហូតដល់ចុងអាក់សូន។
អាំងផលុចប្រសាទធ្វើដំណើរតាមបណ្ដោយណឺរ៉ូន
ក្រោមរូបរាងជាសញ្ញាអគ្គិសនីនិងគីមីក្នុងល្បឿន
120m/s។
នៅពេលឮសូរស័ព្ទរោទ៍ អ្នកលើកទូរស័ព្ទ ដើម្បី
ឆ្លើយតប។
ក្នុងដំណើរការនេះមានណឺរ៉ូនបីប្រភេទចូលរួមគឺ:
ណឺរ៉ូនវិញ្ញាណនាំ: នៅពេលធ្មួលវិញ្ញាណចាប់យករំញោចពីមជ្ឈដ្ឋានខាងក្រៅ អាំងផលុចប្រសាទកើតឡើងភ្លាម ។
ធ្មួលនៅក្នុងត្រចៀកចាប់យកសូរសំឡេងរោទ៍របស់ទូរស័ព្ទហើយបង្កើតអាំងផលុចប្រសាទនៅក្នុងណឺរ៉ូនវិញ្ញាណនាំ។
ណឺរ៉ូនភ្ជាប់(អន្តរណឺរ៉ូន): ចេញពីណឺរ៉ូនវិញ្ញាណនាំ អាំងផលុចប្រសាទឆ្លងកាត់ទៅណឺរ៉ូនភ្ជាប់ ដែលស្ថិតនៅក្នុងខួរ
ក្បាល។ នៅពេលនោះខួរក្បាលបកស្រាយអាំងផលុចប្រសាទ ដែលបានមកពីណឺរ៉ូនភ្ជាប់ ហើយធ្វើឲ្យដឹងថាទូរស័ព្ទ
កំពុងរោទ៍។ ខួរក្បាលក៏បានសម្រេចចិត្តថា តើគួ ឆ្លើយតបតាមទូរស័ព្ទឬទេ?
ណឺរ៉ូនចលករ: បន្ទាប់មកអាំងផលុចប្រសាទ ធ្វើដំណើរតាមបណ្ដោយណឺរ៉ូនចលកររាប់ពាន់។ អាំងផលុចប្រសាទចេញ
ពីណឺរ៉ូនចលករភ្ញោចសាច់ដុំដៃឲ្យលើកទូរស័ព្ទឆ្លើយតប។
ឃ. ស៊ីណាប់
នៅពេលអាំងផលុចប្រសាទ ធ្វើដំណើរទៅដល់ចុងអាក់សូន ថង់តូចៗក៏ផ្ទុះ ហើយបញ្ចេញសារធាតុគីមី(ណឺរ៉ូនបញ្ជូនសារ)
ដែលសាយឆ្លងកាត់ស៊ីណាប់។ សារធាតុគីមីទាំងនេះភ្ញោចបង្កើតបានអាំងផលុចប្រសាទថ្មីនៅក្នុងដង់ឌ្រីតនៃណឺរ៉ូនមួយទៀត
ហើយអាំងផលុចប្រសាទនេះបញ្ជូនទៅកាន់តួកោសិកាហើយចុះតាមអាក់សូន។
៣.៣.មជ្ឈមណ្ឌលប្រសាទ
ក. ខួរក្បាល
ខួរក្បាល ជាសរីរាង្គដែលសំខាន់ជាងគេនៃប្រព័ន្ធប្រសាទ ដែលមានណឺរ៉ូនចំនួនប្រហែល១០០ពាន់លាន និងជា
កន្លែងទទួលព័ត៌មាន បកស្រាយ និងបញ្ជាសកម្មភាពទៅគ្រប់ផ្នែកនៃសារពាងគកាយឲ្យធ្វើចលនា។
ខួរក្បាលមនុស្សប្រុសមានទម្ងន់ពី1200gទៅ1350g
ខួរក្បាលមនុស្សស្រីមានទម្ងន់ពី1000gទៅ1250g
ផ្ទៃក្រឡាខួរក្បាលប្រហែលពី2000ទៅ2100cm2
ខួរក្បាលការពារដោយឆ្អឹងលលាដ៏ក្បាល ស្រោមខួរ និងទឹកខួរ
ទឹកខួរទាញយកអុកស៊ីសែន គ្លុយកូស កាល់ស្យូម និងអរម៉ូនពីឈាមទៅចិញ្ចឹមជាលិកាប្រសាទ។ វាជាកំណល់
សម្រាប់ការពារខួរក្បាលពីការប៉ះទង្គិចផ្សេងៗ។
ខួរក្បាលមាន៣ផ្នែកសំខាន់គឺខួរធំខួរតូច និងខួរកញ្ចឹងក។
❖ ខួរធំ
ខួរធំជាផ្នែកធំជាងគេនៃខួរក្បាល។
• ស្រទាប់ក្រៅ ឬសំបកខួរជាផ្នែកសំខាន់ ដែលបង្កឡើងពីសារធាតុប្រផេះ។
សារធាតុប្រផេះនេះកើតពីតួកោសិកានៃណឺរ៉ូនចលករ និងណឺរ៉ូនភ្ជាប់។
• ស្រទាប់ក្នុងជាសារធាតុសដែលកើតពីសរសៃប្រសាទ។
ផ្ទៃសំបកខួរនៃខួរធំមានផ្នត់ជាច្រើន។ ផ្នត់ទាំងនេះបង្កើនផ្ទៃតំបន់សារធាតុ
ប្រផេះ និងបង្កើនបំណិនគិត។
នៅចំកណ្តាលខួរក្បាល មានចង្អូរយ៉ាងជ្រៅមួយដែលចែកខួរធំចាប់ពីផ្នែកខាងមុខទៅខាងក្រោយ ជាអឌ្ឍគោលខួរ
ស្ដាំ និងអឌ្ឍគោលខួរឆ្វេង។ អឌ្ឍគោលទាំងពីរនេះ
មានទំនាក់ទំនងជាមួយគ្នាឆ្លងកាត់តាមបាច់ប្រសាទ។
ក្រៅពីចង្អូរនេះមានផ្នត់ជ្រៅមួយចំនួនដែលចែកអឌ្ឍ
គោលខួរជាកំពក៤គឺ:
កំពកមុខ ឬកំពកថ្ងាស ជាមជ្ឈមណ្ឌលនៃការគិត
និយាយ និងចលនាឆន្ទៈរបស់សារពាងគកាយ។
• កំពកសៀតផ្កា ជាមជ្ឈមណ្ឌលនៃរសជាតិ ក្លិន និង
លឺ។
• កំពកចំហៀង មានទំនាក់ទំនងជាមួយកាយវិញ្ញាណ(ការឈឺចាប់ សម្ពាធ ប៉ះទង្គិច ក្តៅ ត្រជាក់)
• កំពកពយ ឬកំពកក្រោយជាមជ្ឈមណ្ឌលនៃគំឃើញ។
សំបកខួរមាននាទីច្រើន មានសតិបញ្ញា ប្រឌិតញ្ញាណ ពិចារណា។ ក្រៅពីនេះ វាទទួលព័ត៌មានពីសរីរាង្គវិញ្ញាណ
ទាំងប្រាំមាន ស្បែក ត្រចៀក ភ្នែក ច្រមុះ និងអណ្តាត។
អឌ្ឍគោលខួរឆ្វេង ត្រួតពិនិត្យចលនាសារពាងគកាយចំហៀងខាងស្ដាំ ហើយអាំងផលុចប្រសាទចេញពីសារពាងគកាយ
ខាងស្ដាំ ធ្វើដំណើរឆ្ពោះទៅកាន់អឌ្ឍគោលខួរឆ្វេង។
អឌ្ឍគោលខួរស្ដាំ ត្រួតពិនិត្យចលនាសារពាងគកាយចំហៀងខាងឆ្វេង ហើយអាំងផលុចប្រសាទចេញពីសារពាងគកាយ
ខាងឆ្វេងធ្វើដំណើរឆ្ពោះទៅកាន់អឌ្ឍគោលខួរស្ដាំ។
អឌ្ឍគោលខួរឆ្វេង លុបលើអឌ្ឍគោលខួរស្ដាំនាំឲ្យចលនាខាងស្ដាំលុបលើចលនាខាងឆ្វេង។
អឌ្ឍគោលខួរឆ្វេង ជាមជ្ឈមណ្ឌលនៃការគណនា ឯអឌ្ឍគោលខួរស្ដាំជាមជ្ឈមណ្ឌល តន្ត្រី និងសិល្បៈ។
តាឡាមុស: ជាស្ថានីយបញ្ជូនបន្ត។ វាមាននាទី:
ចាប់យកអាំងផលុចប្រសាទពីណឺរ៉ូនវិញ្ញាណនាំ ហើយបញ្ជូនទៅផ្នែកត្រឹមត្រូវនៅក្នុងសំបកខួរក្បាលដែលនឹងត្រូវបក
ស្រាយ។
ជ្រើសរើសព័ត៌មានមួយចំនួនដែលអាចទប់ស្កាត់មិនឲ្យ
រំញោចខ្លាំងពេក។
អ៉ីប៉ូតាឡាមុស
ស្ថិតនៅផ្នែកបាតនៃខួរធំខាងក្រោមតាឡាមុស។
វាត្រួតពិនិត្យការស្រេកឃ្លាន តំហែរក្សាសីតុណ្ហភាព
តុល្យភាពទឹក និងសម្ពាធឈាម។
បង្កើត ឬភ្ញោចការបញ្ចេញអរម៉ូនរបស់ក្រពេញអ៉ីប៉ូភីស។
❖ ខួរតូច
• ខួរតូចស្ថិតនៅផ្នែកខាងក្រោយ ខាងក្រោមខួរធំ។ វាត្រួតពិនិត្យចលនាឆន្ទៈទាំងអស់ និងចលនាអឆន្ទៈមួយចំនួន។
• ខួរតូច ក៏ចែកជាអឌ្ឍគោលខួរចំនួនពីរចំហៀងដែរ។ ស្រទាប់ខាងក្រៅរបស់ខួរតូចមានផ្នត់ជ្រៅៗជាច្រើន ដែល
កើតឡើងពីសារធាតុប្រផេះ ឯផ្នែកខាងក្នុងជាសារធាតុសដូចនៅក្នុងខួរធំដែរ។
• នៅពេលសាច់ដុំបញ្ជូនអាំងផលុចប្រសាទ តាមផ្លូវប្រសាទវិញ្ញាណនាំទៅកាន់ខួរតូច ។ អាំងផលុចប្រសាទនេះផ្តល់ព័ត៌មានពី
ទីតាំង និងអត្រានៃការកន្ត្រាក់របស់សាច់ដុំ។ បន្ទាប់មកខួរតូចបញ្ជូនអាំងផលុចប្រសាទទៅសំបកខួរធំ ដើម្បីឲ្យ
សំបកខួរកែលម្អ និងសម្របសម្រួលចលនារបស់សាច់ដុំ។ ដូចនេះសំបកខួរ និងខួរតូចធ្វើការរួមគ្នា ដើម្បីបង្កើត
ចលនាឆន្ទៈមួយមានសណ្ដាប់ធ្នាប់និងរលូន។
• ប្រសិនបើខួរតូចមានការបាត់បង់ ឬខូចខាត គេសង្កេតឃើញថា សារពាងគកាយបាត់បង់តុល្យភាព ឬមានចលនា
កន្ត្រាក់ញ័រៗ។
❖ ខួរកញ្ចឹងក
ខួរកញ្ចឹងក ស្ថិតនៅខាងក្រោមខួរធំខាងមុខខួរតូច ហើយភ្ជាប់ទៅនឹងខួរឆ្អឹងខ្នង។
ស្រទាប់ក្រៅជាសារធាតុស ឯស្រទាប់ក្នុងជាសារធាតុប្រផេះ។
ត្រួតពិនិត្យចលនាអឆន្ទៈមួយចំនួនរបស់សារពាងគកាយគឺចង្វាក់ដង្ហើម និងការកន្ត្រាក់បេះដូង។
ខ. ខួរឆ្អឹងខ្នង
ខួរឆ្អឹងខ្នងស្ថិតនៅក្នុងប្រហោងឆ្អឹងកងខ្នង មានរាងជាអក្សរH។
ស្រទាប់ក្រៅជាសារធាតុស ឯស្រទាប់ក្នុងជាសារធាតុប្រផេះ។
ខួរឆ្អឹងខ្នង ការពារដោយឆ្អឹងខ្នង ស្រោមខួរ និងទឹកខួរ។
ព័ត៌មានផ្នែកវិញ្ញាណនាំ និងចលករឆ្លងកាត់ពីខួរក្បាលទៅផ្នែក
ផ្សេងៗទៀតនៃសារពាងគកាយតាមរយៈខួរឆ្អឹងខ្នង។
សរសៃប្រសាទវិញ្ញាណនាំ និងចលករទាំង
អស់ដែលស្ថិតក្រោម កញ្ចឹងក ត្រូវតែឆ្លង
កាត់តាមខួរឆ្អឹងខ្នងទៅកាន់ខួរក្បាល ឬទៅ
សរីរាង្គផ្សេងៗ។
សារសំខាន់ខួរឆ្អឹងខ្នង:
• កន្លែងភ្ជាប់សរសៃប្រសាទនៃបរិមណ្ឌល
ប្រសាទ ទៅនឹងខួរក្បាល អាំងផលុចប្រសាទចេញពីណឺរ៉ូនវិញ្ញាណនាំ ចូលតាមខួរឆ្អឹងខ្នង ដោយឆ្លងកាត់អន្តរណឺរ៉ូន
ទៅកាន់ណឺរ៉ូនចលករ។
• ខួរឆ្អឹងខ្នង ត្រួតពិនិត្យរ៉េផ្លិចខ្លះៗ ដែលជាតំណបស័្វយប្រវត្តិ។
៣.៤.បរិមណ្ឌលប្រសាទ
សរសៃប្រសាទលលាដ៏ក្បាល12គូ ដែលបែកចេញពីខួរក្បាល។ មួយភាគធំវាភ្ជាប់ទៅផ្នែកផ្សេងៗនៅក្នុងខួរក្បាល
និងផ្ទៃមុខ ដូចជាសាច់ដុំដែលធ្វើឲ្យភ្នែក និងអណ្តាតមានចលនា។
សរសៃប្រសាទឆ្អឹងខ្នង31គូ ដែលបែកចេញពីខួរឆ្អឹងខ្នង។
• សរសៃប្រសាទឆ្អឹងខ្នង1គូៗបែកខ្នែង:
ខ្នែងវិញ្ញាណនាំ ចូលតាមផ្នែកខាងខ្នងនៃសារធាតុប្រផេះរបស់
ខួរឆ្អឹងខ្នង។
ខ្នែងចលករនៃសរសៃប្រសាទឆ្អឹងខ្នងនីមួយៗ ផ្ដើមពីផ្នែកខាង
ពោះនៃសារធាតុប្រផេះ។
សរសៃប្រសាទឆ្អឹងខ្នង31គូបែកចេញពី5ផ្នែក:
• សរសៃប្រសាទ8គូចេញពីផ្នែកកញ្ចឹងក
• សរសៃប្រសាទ12គូចេញពីផ្នែកទ្រូង
• សរសៃប្រសាទ5គូចេញពីផ្នែកចង្កេះ
• សរសៃប្រសាទ5គូចេញពីផ្នែកត្រគាក
• សរសៃប្រសាទ1គូចេញពីឆ្អឹងកញ្ចូញគូថ
ប្រព័ន្ធប្រសាទចែកជាពីរក្រុមគឺ:
• ប្រព័ន្ធប្រសាទសូម៉ាទិចភ្ជាប់មជ្ឈមណ្ឌលប្រសាទ ទៅនឹងសាច់ដុំឆ្នូត ឬសាច់ដុំឆន្ទៈ ឬសាច់ដុំជាប់ឆ្អឹង។ វាតរួត
ពិនិត្យ និងសម្របសម្រួលសកម្មភាពឆន្ទៈដូចជា ការរត់ ការសរសេរ…។
• ប្រព័ន្ធប្រសាទស្វ័យប្រវត្តិ ភ្ជាប់មជ្ឈមណ្ឌលប្រសាទទៅនឹងសាច់ដុំរលីង និងសាច់ដុំបេះដូង។ វាតម្រូវសកម្មភាព
អឆន្ទៈនៃសរីរាង្គខាងក្នុង និងថែរក្សាលំនឹងដូចជា តម្រូវដង្ហើម បញ្ចេញចោល របត់ឈាម រំលាយអាហារ…។
ប្រព័ន្ធប្រសាទស្វ័យប្រវត្តិមានពីរផ្នែកគឺ:
• ប្រព័ន្ធប្រសាទសាំប៉ាទិចធ្វើសកម្មភាពកាលណាមនភាពតានតឹង។
ឧទាហរណ៍: នៅពេលមានអាសន្នដូចជាឆ្កែដេញខាំ អាំងផលុចប្រសាទបញ្ជាឲ្យបេះដូងដើរលឿន និងសម្ពាធឈាមខ្ពស់។
កាលណាកម្រិតស្ករក្នុងឈាមខ្ពស់អាចផ្តល់ថាមពលច្រើន ដូចនេះគេអាចរត់គេចចេញពីឆ្កែបានរហ័ស។
• ប្រព័ន្ធប្រសាទប៉ារ៉ាសាំប៉ាទិចមានសកម្មភាពផ្ទុយពីប្រព័ន្ធប្រសាទ សាំប៉ាទិច ដោយធ្វើឲ្យសារពាងគកាយត្រឡប់ទៅ
សភាពដើមវិញ។
៣.៥.ថ្នាំ និងប្រព័ន្ធប្រសាទ
អាល់កុលក្នុងស្រា ពន្យឺតសកម្មភាពមជ្ឈមណ្ឌលប្រសាទ។ ការវិនិច្ឆ័យ ការពិចារណា សតិ និងការប្រមូលផ្តុំ
អារម្មណ៍ ត្រូវបានងយចុះ។
កាហ្វេអ៊ីន ក្នុងកាផេ តែ កូកា និងភេសជ្ជៈជាច្រើនទៀតបង្កើនល្បឿនសកម្មភាពនៃមជ្ឈមណ្ឌលប្រសាទ។ ការផឹក
កាហ្វេអ៊ីនច្រើនហួសអាចបង្កើនអត្រាចង្វាក់បេះដូង និងបណ្តាលឲ្យរសាប់ រសល់ ដំណើរញ័រៗ ដេកមិនលក់។
សារធាតុនីកូទីនមាននៅក្នុងថ្នាំជក់ បង្កើនការបញ្ចេញ អរម៉ូនអាក់ដ្រេណាលីន បង្កើនអត្រាចង្វាក់បេះដូង សម្ពាធ
ឈាម អត្រាដង្ហើម និងការបញ្ចេញជាតិអាស៊ីតក្នុងក្រពះ។
សំណួរ-ចម្លើយ
ចូរពណ៌នាពីរូបផ្តុំប្រព័ន្ធប្រសាទសត្វឆ្អឹងកង។
ចម្លើយ: រូបផ្តុំប្រព័ន្ធប្រសាទសត្វឆ្អឹងកងចែកចេញជាពីរផ្នែកគឺ:មជ្ឈមណ្ឌលប្រសាទ និងបរិមណ្ឌលប្រសាទ។
មជ្ឈមណ្ឌលប្រសាទមានខួរក្បាល និងខួរឆ្អឹងខ្នង។
បរិមណ្ឌលប្រសាទមានសរសៃវិញ្ញាណនាំ និងសរសៃប្រសាទចលករ។
សរសៃប្រសាទវិញ្ញាណនាំដឹកនាំព័ត៌មានពីសរីរាង្គវិញ្ញាណទៅកាន់មជ្ឈមណ្ឌលប្រសាទ។
សរសៃប្រសាទចលករមានប្រព័ន្ធប្រសាទឆន្ទៈ(សាច់ដុំជាប់ឆ្អឹង), ប្រព័ន្ធប្រសាទអឆន្ទៈ (ក្រពេញមួយចំនួននិង
សាច់ដុំរលីងសរីរាង្គ) និងប្រព័ន្ធណឺរ៉ូនអង់ដូគ្រីន(ក្រពេញអង់ដូគ្រីន)។
តើប្រព័ន្ធប្រសាទប្រូទីស អ៉ីត ជន្លេន និងកណ្តូបមានលក្ខណៈខុសគ្នាយ៉ាងដូចម្តេច?
ចម្លើយ: ប្រព័ន្ធប្រសាទប្រូទីស អ៉ីត ជន្លេន និងកណ្តូបខុសគ្នាត្រង់៖
ប្រូទីស: គ្មានប្រព័ន្ធប្រសាទពិតប្រាកដទេ ប៉ុន្តែវាមានលទ្ធភាពឆ្លើយតបទៅនឹងរំញោចតាមរបៀបសម្របសម្រួល។
អ៉ីត: ប្រព័ន្ធប្រសាទមានលក្ខណៈជាបណ្ដាញសរសៃប្រសាទ។ វាគ្មានមជ្ឈមណ្ឌលប្រសាទសម្រាប់សម្របសម្រួល
អាំងផលុចប្រសាទទេ ។ នៅពេលផ្នែកណាមួយទទួលបានរំញោចអាំងផលុចប្រសាទ បានសាយពាសពេញសារពាងគ
កាយ ហើយតំណបបង្ហាញពីការសម្របសម្រួល។
ជន្លេន និងកណ្តូប: ប្រព័ន្ធប្រសាទមានមជ្ឈមណ្ឌលប្រសាទ និងបរិមណ្ឌលប្រសាទ។ លើសពីនេះជន្លេនមាន
ស្បែកជាសរីរាង្គវិញ្ញាណ ចំណែកឯកណ្តូបមានសរីរាង្គវិញ្ញាណច្រើនជាងនេះដូចជា ពុក ភ្នែក ជីវ្ហាវិញ្ញាណ។
ចូរប្រៀបធៀបប្រព័ន្ធប្រសាទសត្វឆ្អឹងកង និងសត្វឥតឆ្អឹងកង។
ចម្លើយ: ប្រៀបធៀបប្រព័ន្ធប្រសាទសត្វឆ្អឹងកង និងសត្វឥតឆ្អឹងកង៖
លក្ខណៈដូចគ្នា
មានប្រព័ន្ធប្រសាទ
ទទួលព័ត៌មាន បកស្រាយ ឆ្លើយតបទៅនឹងព័ត៌មាន។
លក្ខណៈខុសគ្នា
សត្វឥតឆ្អឹងកង សត្វឆ្អឹងកង
មានសរីរាង្គវិញ្ញាណតិច - មានសរីរាង្គវិញ្ញាណច្រើន
ខួរក្បាលមានទំហំតូច និងមានលក្ខណៈសាមញ្ញ - ខួរក្បាលមានទំហំធំ និងមានលក្ខណៈស្មុគស្មាញ
គ្មានអឌ្ឍគោលខួរ និងខួរតូចទេ - មានអឌ្ឍគោលខួរ និងខួរតូចខ្លះធំខ្លះតូច
ចូរពណ៌នារូបផ្តុំប្រព័ន្ធប្រសាទសត្វឆ្អឹងកង។
ចម្លើយ: រូបផ្តុំប្រព័ន្ធប្រសាទសត្វឆ្អឹងកងមាន២ផ្នែកគឺមជ្ឈមណ្ឌលប្រសាទ និងបរិមណ្ឌលប្រសាទ។
មជ្ឈមណ្ឌលប្រសាទមានខួរក្បាល និងខួរឆ្អឹងខ្នង។
បរិមណ្ឌលប្រសាទមានសរសៃវិញ្ញាណនាំ និងសរសៃប្រសាទចលករ។
សរសៃប្រសាទវិញ្ញាណនាំ (ឬផ្លូវប្រសាទវិញ្ញាណនាំ) ដឹកនាំព័ត៌មានចេញពីសរីរាង្គវិញ្ញាណ ទៅកាន់មជ្ឈមណ្ឌល
ប្រសាទ។
សរសៃប្រសាទចលករមានប្រព័ន្ធប្រសាទឆន្ទៈ (សាច់ដុំជាប់ឆ្អឹង)， ប្រព័ន្ធប្រសាទអឆន្ទៈ (ក្រពេញមួយចំនួន
និងសាច់ដុំរលីងសរីរាង្គ) និងប្រព័ន្ធណឺរ៉ូនអង់ដូគ្រីន (ក្រពេញអង់ដូគ្រីន)។
តើប្រព័ន្ធប្រសាទមានមុខងារអ្វីខ្លះ? ចូររៀបរាប់ដោយលើកឧទាហរណ៍។
ចម្លើយ: ប្រព័ន្ធប្រសាទមានមុខងារ៖
ការទទួលព័ត៌មាន: អ្នកអាចដឹងពីអ្វីៗ ដែលកើតមាននៅក្នុងមជ្ឈដ្ឋានជុំវិញខ្លួនរបស់អ្នកដោយសារប្រព័ន្ធប្រសាទ។
ឧទាហរណ៍: មិត្តអ្នកកំពុងនិយាយរឿងកំប្លែង។
ការឆ្លើយតបនឹងព័ត៌មាន: បម្រែបម្រួល ឬសញ្ញាណាមួយនៅក្នុងមជ្ឈដ្ឋានខាងក្រៅ ដែលធ្វើឲ្យសារពាងគកាយមាន
ប្រតិកម្មតបហៅថារំញោច។
ឧទាហរណ៍: សំឡេងងូងៗរបស់សត្វមូសជារំញោចធ្វើឲ្យអ្នកទះមូស។
តំហែរក្សាលំនឹង: ប្រព័ន្ធប្រសាទជួយរក្សាលំនឹង ដោយបញ្ជាឲ្យសារពាងគកាយ ឆ្លើយតបឲ្យបានសមស្របនឹង
ព័ត៌មាន ដែលទទួលបាន។
ឧទាហរណ៍: នៅពេលអ្នកឃ្លាន អ្នកត្រូវបរិភោគអាហារ។
ចូរពណ៌នាពីផ្នែកផ្សេងៗនៃណឺរ៉ូន។
ចម្លើយ: ពណ៌នាពីផ្នែកផ្សេងៗនៃណឺរ៉ូន៖
ដង់ឌ្រីត: ជាសរសៃឆ្មារៗ ហើយខ្លី មានច្រើនបែកចេញពីតួកោសិកា។ ដង់ឌ្រីតមាននាទីទទួលព័ត៌មានពីណឺរ៉ូន
ផ្សេងៗ និងបញ្ជូនទៅតួកោសិកានៃណឺរ៉ូន។
តួកោសិកា:ណឺរ៉ូនមានតួកោសិកាធំហើយបែកចេញពីតួកោសិកាជាសរសៃឆ្មារៗ ហើយខ្លីមានច្រើនគឺ ដង់ឌ្រីត និង
សរសៃវែងមួយគឺអាក់សូន។ នៅក្នុងតួកោសិកាមានផ្ទុកណ្វៃយ៉ូ និងធាតុ កោសិកាដូចជា មីតូកុងឌ្រី ប្រដាប់កុលស៊ី
សារធាតុនីស និងណឺរ៉ូហ្វីប្រ៊ី។
អាក់សូន: ជាពន្លយ ដែលបែកចេញពីតួកោសិកាហើយមានទម្រង់ដូចជាដង់ឌ្រីត។ អាក់សូនមានតែមួយគត់ធំ
ហើយវែង។
ក. ដូចម្តេចដែលហៅថា អាំងផលុចប្រសាទ?
ខ. ហេតុអ្វីបានជាពេលដៃមានរបួសដោយវត្ថុមុតស្រួច ធ្វើឲ្យអ្នកមានការឈឺចាប់?
ចម្លើយ: ក. អាំងផលុចប្រសាទជាព័ត៌ដែលដឹកនាំដោយណឺរ៉ូន។
ខ. បានជាពេលដែលមានរបួលដោយវត្ថុមុតស្រួច ធ្វើឲ្យយើងមានការឈឺចាប់ ពីព្រោះនៅក្នុងស្រទាប់ក្រោមរបស់
អេពីឌែមមានធ្មួលវិញ្ញាណឈឺចាប់ដែលបង្កើតបានជាអាំងផលុចប្រសាទ ដែលដឹកនាំតាមសរសៃប្រសាទវិញ្ញាណនាំ
ទៅកាន់ខួរឆ្អឹងខ្នង។ អាំងផលុចប្រសាទនេះធ្វើដំណើរចេញពីខួរឆ្អឹងខ្នងដោយឆ្លងកាត់អន្តរណឺរ៉ូនទៅកាន់ខួរក្បាល។
ខួរក្បាលបកស្រាយអាំងផលុចប្រសាទនេះ ដែលក្នុងនោះធ្វើអោយយើងមានការឈឺចាប់។
ដូចម្តេចដែលហៅថា អាំងផលុចប្រសាទ? តើអាំងផលុចប្រសាទឆ្លងកាត់ស៊ីណាប់យ៉ាងដូចម្តេច?
ចម្លើយ: អាំងផលុចប្រសាទជាព័ត៌មានដែលដឹកនាំដោយណឺរ៉ូន។ នៅចុងអាក់សូនមានថង់តូចៗជាច្រើនដែលផ្ទុកសារធាតុ
គីមី(ណឺរ៉ូនបញ្ជូនសារ)។ ពេលអាំងផលុចប្រសាទទៅដល់ចុងអាក់សូន ថង់ទាំងនោះផ្ទុះបែកហើយបញ្ចេញណឺរ៉ូនបញ្ជូនសារ
សាយឆ្លងកាត់ស៊ីណាប់។ បន្ទាប់មកណឺរ៉ូនបញ្ជូនសារនេះបង្កើតអាំងផលុចប្រសាទ នៅក្នុងដង់ឌ្រីតរបស់ណឺរ៉ូនបន្ទាប់ រួចវាធ្វើ
ដំណើរតាមតួកោសិកា និងចុះតាមអាក់សូនរហូតដល់ចុងអាក់សូន។
តើអាំងផលុចប្រសាទមានទិសដៅពីណាទៅណា?
ចម្លើយ: អាំងផលុចប្រសាទមានទិសដៅពីដង់ឌ្រីតនៃណឺរ៉ូនមួយទៅកាន់តួកោសិកា ហើយចុះតាមអាក់សូន រហូតដល់ខ្នែង
អាក់សូន។
តើមានទម្រង់អ្វីខ្លះ ដែលពាក់ព័ន្ធក្នុងលំនាំរ៉េផ្លិច?
ចម្លើយ: ទម្រង់ដែលពាក់ព័ន្ធក្នុងលំនាំរ៉េផ្លិចគឺធ្មួលវិញ្ញាណ ណឺរ៉ូនវិញ្ញាណនាំ ខួរឆ្អឹងខ្នង ណឺរ៉ូនភ្ជាប់ឬអន្តរណឺរ៉ូន ណឺរ៉ូន
ចលករ និងសរីរាង្គប្រតិកម្ម(សាច់ដុំឬក្រពេញ)។
ចូរប្រៀបធៀបមជ្ឈមណ្ឌលប្រសាទ និងបរិមណ្ឌលប្រសាទ។
ចម្លើយ: ប្រៀបធៀបមជ្ឈមណ្ឌលប្រសាទ និងបរិមណ្ឌលប្រសាទ៖
លក្ខណៈដូចគ្នា
ជាប្រព័ន្ធប្រសាទដូចគ្នា
លក្ខណៈខុសគ្នា
មជ្ឈមណ្ឌលប្រសាទ បរិមណ្ឌលប្រសាទ
បង្កឡើងពីខួរក្បាល និងខួរឆ្អឹងខ្នង ។ - បង្កឡើងពីសរសៃប្រសាទលលាដ៏ក្បាល និងសរសៃ
ប្រសាទឆ្អឹងខ្នង។
មាននាទីទទួលព័ត៌មាន បកស្រាយ និង បញ្ជាចេញ - មាននាទីដឹកនាំព័ត៌មានចូលនិងចេញពីមជ្ឈមណ្ឌល
ទៅបរិមណ្ឌលប្រសាទ។ ប្រសាទ។
ចូរប្រៀបធៀបណឺរ៉ូនវិញ្ញាណនាំនិងណឺរ៉ូនចលករ។
ចម្លើយ: ប្រៀបធៀបណឺរ៉ូនវិញ្ញាណនាំនិងណឺរ៉ូនចលករ៖
លក្ខណៈដូចគ្នា
ជាកោសិកាប្រសាទ(ឬជាណឺរ៉ូន)
មាននាទីដឹកនាំព័ត៌មានប្រសាទ
មាន៣ផ្នែកគឺដង់ឌ្រីត តួកោសិកា និងអាក់សូន
លក្ខណៈខុសគ្នា
ណឺរ៉ូនវិញ្ញាណនាំ ណឺរ៉ូនចលករ
តួកោសិកាស្ថិតនៅតាមបណ្ដោយសរសៃប្រសាទបង្កើត - តួកោសិកាប្រសាទស្ថិតនៅខាងចុងម្ខាងនៃណឺរ៉ូនដែល
ជាកំពក ហៅថាកង់គ្លីយ៉ុង។ កប់នៅក្នុងខួរក្បាលឬខួរឆ្អឹងខ្នង។
មាននាទីដឹកនាំព័ត៌មាន ពីធ្មួលវិញ្ញាណ ទៅកាន់មជ្ឈ - មាននាទីដឹកនាំព័ត៌មានពីមជ្ឈមណ្ឌលប្រសាទទៅកាន់
មណ្ឌលប្រសាទ។ សរីរាង្គប្រតិកម្ម(សាច់ដុំឬក្រពេញ)។
តើខួរធំចែកជាពីរផ្នែកដោយសារអ្វី? តើផ្នែកទាំងនេះមានទំនាក់ទំនងគ្នាយ៉ាងដូចម្តេច?
ចម្លើយ: នៅចំកណ្តាលខួរក្បាលមានចង្អូរយ៉ាងជ្រៅមួយ ដែលចែកខួរធំចាប់ពីផ្នែកខាងមុខទៅផ្នែកខាងក្រោយ ជាអឌ្ឍ
គោលខួរស្ដាំ និងអឌ្ឍគោលខួរឆ្វេង។ អឌ្ឍគោលខួរទាំងពីរនេះមានទំនាក់ទំនងជាមួយគ្នាឆ្លងកាត់តាមបាច់ប្រសាទ។ ក្រៅពី
ចង្អូរនេះមានផ្នត់ជ្រៅមួយចំនួនដែលចែកអឌ្ឍគោលខួរជាកំពក៤គឺ កំពកថ្ងាស កំពកសៀតផ្កា កំពកចំហៀង និង
កំពកពយ។
ក. ប្រើគិតតាមពន្លយស៊ីតូប្លាស តើណឺរ៉ូនមានប៉ុន្មានបែប? អ្វីខ្លះ?
ខ. ចូររៀបរាប់ពីណឺរ៉ូនបែបនីមួយៗ។
ចម្លើយ: ក. ប្រើគិតតាមពន្លយស៊ីតូប្លាស ណឺរ៉ូនមាន៣បែបគឺ៖
ណឺរ៉ូនឯកប៉ូល
ណឺរ៉ូនទ្វេប៉ូល
ណឺរ៉ូនពហុប៉ូល
ខ. រៀបរាប់ពីណឺរ៉ូនបែបនីមួយៗ៖
ណឺរ៉ូនឯកប៉ូល: ណឺរ៉ូនដែលមានពន្លយខ្លីមួយ បែកចេញពីតួកោសិកា។
ណឺរ៉ូនទ្វេប៉ូល: ណឺរ៉ូនដែលតួកោសិកាមានពន្លយពីរស្មើគ្នាគឺមួយជាអាក់សូន និងមួយទៀតជាដង់ឌ្រីត។
ណឺរ៉ូនពហុប៉ូល: ណឺរ៉ូនដែលតួកោសិកាមានពន្លយច្រើន បែកចេញពីតួកោសិកាជាសរសៃឆ្មារៗហើយខ្លីមានច្រើន
ជាដង់ឌ្រីត នឹងអាក់សូនមានតែមួយគត់ធំហើយវែង។
ក. ប្រើគិតតាមនាទីរបស់វា តើណឺរ៉ូនមានប៉ុន្មានបែប? អ្វីខ្លះ?
ខ. តើណឺរ៉ូនបែបនីមួយៗមាននាទីដូចម្តេច?
ចម្លើយ: ក. ប្រើគិតតាមនាទីរបស់វា ណឺរ៉ូនមាន៣បែបគឺ៖
ណឺរ៉ូនវិញ្ញាណនាំ
ណឺរ៉ូនភ្ជាប់(អន្តរណឺរ៉ូន)
ណឺរ៉ូនចលករ
ខ. ណឺរ៉ូនបែបនីមួយៗមាននាទី៖
ណឺរ៉ូនវិញ្ញាណនាំ: មាននាទីដឹកនាំព័ត៌មានពីធ្មួលវិញ្ញាណទៅកាន់ មជ្ឈមណ្ឌលប្រសាទ។
ណឺរ៉ូនចលករ: មាននាទីដឹកនាំព័ត៌មានពីមជ្ឈមណ្ឌលប្រសាទទៅកាន់សរីរាង្គប្រតិកម្ម(សាច់ដុំឬក្រពេញ)។
ណឺរ៉ូនភ្ជាប់ ឬអន្តរណឺរ៉ូន: មាននាទីបញ្ជូនបន្តនូវព័ត៌មានពីណឺរ៉ូនមួយទៅណឺរ៉ូនមួយទៀត។
នៅពេលទូរស័ព្ទរោទ៍ អ្នកលើកទូរស័ព្ទដើម្បីឆ្លើយតប។ ចូររៀបរាប់ពីដំណើរការចូលរួមរបស់ណឺរ៉ូន។
ចម្លើយ: នៅពេលឮសូរស័ព្ទរោទ៍អ្នកលើកទូរស័ព្ទដើម្បីឆ្លើយតប។ ក្នុងដំណើរការនេះមានណឺរ៉ូនបីប្រភេទចូលរួមគឺ៖
ណឺរ៉ូនវិញ្ញាណនាំ: នៅពេលធ្មួលវិញ្ញាណចាប់យករំញោចពីមជ្ឈដ្ឋានខាងក្រៅ អាំងផលុចប្រសាទកើតឡើងភ្លាម។
ធ្មួលនៅក្នុងត្រចៀកចាប់យកសូរសំឡេងរោទ៍របស់ទូរស័ព្ទហើយបង្កើតអាំងផលុចប្រសាទនៅក្នុងណឺរ៉ូនវិញ្ញាណនាំ។
ណឺរ៉ូនភ្ជាប់(អន្តរណឺរ៉ូន): ចេញពីណឺរ៉ូនវិញ្ញាណនាំ អាំងផលុច ប្រសាទ ឆ្លងកាត់ទៅណឺរ៉ូនភ្ជាប់ដែលស្ថិតនៅក្នុងខួរ
ក្បាល។ នៅពេលនោះខួរក្បាលបកស្រាយអាំងផលុចប្រសាទ ដែលបានមកពីណឺរ៉ូនភ្ជាប់ ហើយធ្វើឲ្យដឹងថាទូរស័ព្ទ
កំពុងរោទ៍។ ខួរក្បាលក៏បានសម្រេចចិត្តថា តើគួរឆ្លើយតបតាមទូរស័ព្ទឬទេ?
ណឺរ៉ូនចលករ: បន្ទាប់មកអាំងផលុចប្រសាទ ធ្វើដំណើរតាមបណ្ដោយណឺរ៉ូនចលកររាប់ពាន់។ អាំងផលុចប្រសាទចេញ
ពីណឺរ៉ូនចលករភ្ញោចសាច់ដុំដៃឲ្យលើកទូរស័ព្ទឆ្លើយតប។
តើស៊ីណាប់ជាអ្វី?
ចម្លើយ: ស៊ីណាប់ជាលំហតូចមួយ ដែលស្ថិតនៅចន្លោះចុងអាក់សូនរបស់ណឺរ៉ូនមួយទៅនឹងដង់ឌ្រីត ឬតួកោសិកានៃ
ណឺរ៉ូនមួយទៀត។
តើអាំងផលុចប្រសាទឆ្លងកាត់ស៊ីណាប់យ៉ាងដូចម្តេច?
ចម្លើយ: នៅចុងអាក់សូនមានថង់តូចៗជាច្រើនដែលផ្ទុកសារធាតុគីមី(ណឺរ៉ូនបញ្ជូនសារ) ។ នៅពេលអាំងផលុចប្រសាទធ្វើ
ដំណើរទៅដល់ចុងអាក់សូនថង់តូចៗក៏ផ្ទុះ ហើយបញ្ចេញណឺរ៉ូនបញ្ជូនសារដែលសាយឆ្លងកាត់ស៊ីណាប់។ បន្ទាប់មកណឺរ៉ូន
បញ្ជូនសារនោះបង្កើតបានអាំងផលុចប្រសាទនៅក្នុងដង់ឌ្រីតរបស់ណឺរ៉ូនបន្ទាប់ រួចធ្វើដំណើរចូលទៅក្នុងតួកោសិកាហើយចុះ
តាមអាក់សូនរហូតដល់ចុងអាក់សូន។
តើគេចែកណឺរ៉ូនជាប្រភេទផ្សេងៗដោយផ្អែកលើមូលហេតុអ្វី? ផ្អែកលើមូលហេតុនេះ តើណឺរ៉ូនមានអ្វីខ្លះ?
ចម្លើយ: + គេចែកណឺរ៉ូនជាប្រភេទផ្សេងៗគ្នាដោយផ្អែកលើភាពពន្លយស៊ីតូប្លាស និងនាទីរបស់វា។
ផ្អែកលើភាពពន្លយស៊ីតូប្លាស ណឺរ៉ូនមាន៣ប្រភេទគឺណឺរ៉ូនឯកប៉ូល ណឺរ៉ូនទ្វេប៉ូល និងណឺរ៉ូនពហុប៉ូល។
ផ្អែកទៅតាមនាទីរបស់វា ណឺរ៉ូនមាន៣ប្រភេទគឺណឺរ៉ូនវិញ្ញាណនាំ ណឺរ៉ូនភ្ជាប់(អន្តរណឺរ៉ូន) និងណឺរ៉ូនចលករ។
តើសរីរាង្គដែលសំខាន់ជាងគេនៃប្រព័ន្ធប្រសាទគឺជាអ្វី? ចូរប្រាប់ពីមូលហេតុ។
ចម្លើយ: សរីរាង្គដែលសំខាន់ជាងគេនៃប្រព័ន្ធប្រសាទគឺខួរក្បាល ពីព្រោះខួរក្បាលប្រមូលផ្តុំនូវណឺរ៉ូនរាប់ពាន់លាន(១០០
ពាន់លាន) និងជាកន្លែងទទួលព័ត៌មាន បកស្រាយ និងបញ្ជាទៅផ្នែកផ្សេងៗនៃសារពាងគកាយឲ្យធ្វើចលនា។
តើខួរក្បាលត្រូវគ្របដណ្តប់ដោយអ្វីខ្លះ? ចូរពិពណ៌នា។
ចម្លើយ: ខួរក្បាលត្រូវគ្របដណ្តប់ដោយឆ្អឹងលលាដ៏ក្បាល។ នៅជាប់ពីក្រោមឆ្អឹងលលាដ៏ក្បាលមានភ្នាស៣ស្រទាប់គឺ
ស្រោមខួរ។ នៅចន្លោះរវាងស្រទាប់ខាងក្នុងបង្អស់ និងស្រទាប់កណ្តាលមានទឹកខួរ។
តើទឹកខួរមាននាទីដូចម្តេចខ្លះ?
ចម្លើយ: ទឹកខួរមាននាទីទាញយកអុកស៊ីសែន គ្លុយកូស កាល់ស្យូម និងអរម៉ូនពីឈាមទៅចិញ្ចឹមជាលិកាប្រសាទ។ ក្រៅ
ពីនេះ វាជាកំណល់សម្រាប់ការពារខួរក្បាលពីការប៉ះទង្គិចផ្សេងៗ។
តើខួរក្បាលមានសារធាតុចិញ្ចឹមពីណា?
ចម្លើយ: ខួរក្បាលមានសារធាតុចិញ្ចឹមពីទឹកខួរ។ ទឹកខួរទាញយកអុកស៊ីសែន គ្លុយកូស កាល់ស្យូម និងអរម៉ូនពីឈាមទៅ
ចិញ្ចឹមជាលិកាប្រសាទ។
តើផ្នែកនីមួយៗនៃខួរធំមាននាទីដែលមានទំនាក់ទំនងទៅនឹងសរីរាង្គវិញ្ញាណយ៉ាងដូចម្តេច?
ចម្លើយ: ខួរធំចែកជាអឌ្ឍគោលខួរឆ្វេង និងអឌ្ឍគោលខួរស្ដាំ។ អឌ្ឍគោលនីមួយៗមានផ្នត់ជ្រៅៗដែលចែកជាកំពក៤។
កំពកនីមួយៗមានទំនាក់ទំនងទៅនឹងសរីរាង្គវិញ្ញាណទាំងប្រាំគឺ៖
កំពកមុខ ឬកំពកថ្ងាស: កំណត់ផ្នែកគិត និយាយ និងចលនាឆន្ទៈរបស់សារពាងគកាយ។
កំពកសៀតផ្កា: កំណត់ផ្នែករសជាតិ ក្លិន និងលឺដែលមានទំនាក់ទំនងទៅនឹងជីវ្ហាវិញ្ញាណ ឃានវិញ្ញាណនិងសោត
វិញ្ញាណ។
កំពកចំហៀង: កំណត់ផ្នែកការឈឺចាប់ សម្ពាធ ប៉ះទង្គិច ក្តៅ ត្រជាក់។
កំពកពយ ឬកំពកក្រោយ: កំណត់ផ្នែកគំឃើញ មានទំនាក់ទំនងជាមួយចក្ខុវិញ្ញាណ។
តើសំបកខួរធំមាននាទីអ្វីខ្លះ?
ចម្លើយ: សំបកខួរធំមាននាទីច្រើន មានសតិបញ្ញា ប្រឌិតញ្ញាណ ពិចារណា។ ក្រៅពីនេះវាទទួលព័ត៌មានពីសរីរាង្គ
វិញ្ញាណទាំងប្រាំមាន ស្បែក ត្រចៀក ភ្នែក ច្រមុះ និងអណ្តាត។
ហេតុអ្វីបានជានៅពេលមានរបួស នៅលើអឌ្ឍគោលខួរឆ្វេងបណ្តាលឲ្យមានឥទ្ធិពលទៅលើសារពាងគកាយខាងស្ដាំ?
ចម្លើយ: បានជានៅពេលមានរបួស នៅលើអឌ្ឍគោលខួរឆ្វេង បណ្តាលឲ្យមានឥទ្ធិពលទៅលើសារពាងគកាយខាងស្ដាំ
ពីព្រោះព័ត៌មានដែលចេញពីអឌ្ឍគោលឆ្វេង ត្រួតពិនិត្យចលនាសារពាងគកាយចំហៀងខាងស្ដាំ ហើយអាំងផលុចប្រសាទចេញ
ពីចំហៀងប្រសាទខាងស្ដាំធ្វើដំណើរឆ្ពោះទៅកាន់អឌ្ឍគោលខួរឆ្វេង។ ដូចនេះអឌ្ឍគោលខួរមួយចំហៀងមានឥទ្ធិពលទៅ
លើសារពាងគកាយមួយចំហៀងផ្សេងទៀត។
តើខួរតូចស្ថិតនៅឯណា? ហើយមាននាទីដូចម្តេច?
ចម្លើយ: + ខួរតូចស្ថិតនៅផ្នែកខាងក្រោយ ខាងក្រោមខួរធំ។
វាមាននាទី៖
ត្រួតពិនិត្យចលនាឆន្ទៈទាំងអស់ និងចលនាអឆន្ទៈមួយចំនួន
រក្សាតុល្យភាពរបស់សារពាងគកាយឲ្យមានលំនឹង
បញ្ជូនអាំងផលុចប្រសាទទៅកាន់ខួរធំដើម្បីឲ្យសំបកខួរធំជួយកែលម្អ និងសម្របសម្រួលចលនារបស់សាច់ដុំក្នុងការ
ធ្វើចលនា។
តើខួរតូចចូលរួមត្រួតពិនិត្យចលនាឆន្ទៈយ៉ាងដូចម្តេច?
ចម្លើយ: នៅពេលសាច់ដុំបញ្ជូនអាំងផលុចប្រសាទ តាមផ្លូវប្រសាទវិញ្ញាណនាំទៅកាន់ខួរតូច ។ អាំងផលុចប្រសាទនេះផ្តល់
ព័ត៌មានពីទីតាំង និងអត្រានៃការកន្ត្រាក់របស់សាច់ដុំ ។ បន្ទាប់មកខួរតូចបញ្ជូនអាំងផលុចប្រសាទទៅសំបកខួរធំ ដើម្បីឲ្យ
សំបកខួរធំជួយកែលម្អ និងសម្របសម្រួលចលនារបស់សាច់ដុំ។ ដូចនេះសំបកខួរធំនិងខួរតូចធ្វើការរួមគ្នាដើម្បីបង្កើតបាន
ចលនាឆន្ទៈមួយដែលមានសណ្ដាប់ធ្នាប់និងរលូន។
ប្រសិនបើខួរតូចមានការបាត់បង់ ឬខូចខាត តើមានបញ្ហាអ្វីខ្លះ?
ចម្លើយ: ប្រសិនបើខួរតូចមានការបាត់បង់ ឬខូចខាត គេសង្កេតឃើញ សារពាងគកាយបាត់បង់តុល្យភាព ឬមានការកន្ត្រាក់
ញ័រ។
នៅពេលមនុស្សស្រវឹងខ្លាំង គេសង្កេតឃើញមានដំណើរទ្រេតទ្រោត ដៃចាប់កាន់វត្ថុអ្វីមួយមានលក្ខណៈញ័រ។ តើ
លក្ខណៈទាំងនេះបណ្តាលមកពីមូលហេតុអ្វី?
ចម្លើយ: លក្ខណៈទាំងនេះបណ្តាលមកពីនៅពេលស្រវឹង ខួរតូចបាត់បង់នាទីត្រួតពិនិត្យចលនាឆន្ទៈរក្សាលំនឹង ដូចនេះវា
មិនបានកែលម្អ និងសម្របសម្រួលចលនារបស់សាច់ដុំក្នុងការធ្វើចលនា។ ពេលនោះមនុស្សស្រវឹងមានដំណើរទ្រេតទ្រោត
និងមិនអាចបញ្ជាលើខ្លួនឯងបាន។
តើខួរឆ្អឹងខ្នងមានសារៈសំខាន់ឬទេ? ពីព្រោះអ្វី?
ចម្លើយ: ខួរឆ្អឹងខ្នងមានសារៈសំខាន់ណាស់ ពីព្រោះកន្លែងភ្ជាប់សរសៃប្រសាទនៃបរិមណ្ឌលប្រសាទទៅនឹងខួរក្បាលគឺអាំង
ផលុចប្រសាទចេញពីណឺរ៉ូនវិញ្ញាណនាំឡើងទៅតាមខួរឆ្អឹងខ្នង ដោយឆ្លងកាត់អន្តរណឺរ៉ូនទៅកាន់ខួរក្បាល។ អាំងផលុចប្រសាទ
ចេញពីខួរក្បាលបញ្ជូនចុះតាមខួរឆ្អឹងខ្នង ដោយឆ្លងកាត់អន្តរណឺរ៉ូនទៅណឺរ៉ូនចលករ។ ខួរឆ្អឹងខ្នងត្រួតពិនិត្យរ៉េផ្លិចខ្លះៗ
ដែលជាតំណបស័្វយប្រវត្តិ។
តើខួរឆ្អឹងខ្នង និងខួរក្បាលមានទំនាក់ទំនងជាមួយគ្នាក្នុងការបញ្ជូនព័ត៌មានយ៉ាងដូចម្តេច?
ចម្លើយ: ព័ត៌មានផ្នែកវិញ្ញាណនាំ និងចលករ ឆ្លងពីខួរក្បាលទៅផ្នែកផ្សេងៗទៀតនៃសារពាងគកាយតាមរយៈខួរឆ្អឹងខ្នង។
ម្យ៉ាងទៀតសរសៃប្រសាទវិញ្ញាណនាំ និងចលករទាំងអស់ដែលស្ថិតនៅក្រោមកញ្ចឹងក ត្រូវតែឆ្លងកាត់តាមខួរឆ្អឹងខ្នង ទៅ
កាន់ខួរក្បាល ឬសរីរាង្គផ្សេងៗ។
តើសរសៃប្រសាទលលាដ៏ក្បាលបែកចេញពីណា? ហើយវាពាក់ព័ន្ធនៅឯណា?
ចម្លើយ: សរសៃប្រសាទលលាដ៏ក្បាលបែកចេញពីខួរក្បាល។ មួយភាគធំវាភ្ជាប់ទៅនឹងផ្នែកផ្សេងៗ នៅក្នុងខួរក្បាល និងផ្ទៃ
មុខ ដូចជាសាច់ដុំដែលធ្វើឲ្យភ្នែក និងអណ្តាតមានចលនា។
តើសរសៃប្រសាទឆ្អឹងខ្នងមានប៉ុន្មានគូ? ហើយសរសៃប្រសាទឆ្អឹងខ្នងមួយគូៗ បែកខ្នែងយ៉ាងដូចម្តេច?
ចម្លើយ: សរសៃប្រសាទឆ្អឹងខ្នងមាន៣១គូហើយសរសៃប្រសាទឆ្អឹងខ្នងមួយគូៗបែកខ្នែង៖
ខ្នែងវិញ្ញាណនាំចូលតាមផ្នែកខ្នងនៃសារធាតុប្រផេះរបស់ខួរឆ្អឹងខ្នង។
ខ្នែងចលករនៃសរសៃប្រសាទឆ្អឹងខ្នងនីមួយៗ ផ្ដើមចេញពីផ្នែកពោះនៃសារធាតុប្រផេះ។
មេរៀនទី២ សរីរាង្គវិញ្ញាណ
១.ចក្ខុវិញ្ញាណ
១.១.ទម្រង់គ្រាប់ភ្នែក
គ្រាប់ភ្នែកមានភ្នាស៣ស្រទាប់គឺស្ក្លេរ៉ូទិច កូរ៉ូអ៊ីត និងរេទីន ព្រមទាំងមជ្ឈដ្ឋានថ្លា។
ក. ភ្នាសគ្រាប់ភ្នែក
ស្ក្លេរ៉ូទិច
• ជាស្រទាប់ក្រៅបង្អស់ វាមានពណ៌សក្រាស់ រឹងហើយស្វិត។
• វាមាននាទីផ្តល់រូបរាងឲ្យគ្រាប់ភ្នែក និងការពារផ្នែកខាងក្នុង
របស់គ្រាប់ភ្នែក។
• នៅផ្នែកខាងមុខនៃភ្នែកភ្នាសស្ក្លេរ៉ូទិចឡើងថ្លា ហើយប៉ោងជា
ករនេ។ ករនេមានរាងកោងជាងទម្រង់ភ្នែកទាំងមូល។
• លក្ខណៈកោងនៃករនេជួយពត់កាំរស្មីនៃពន្លឺដែលចាំងចូលមកក្នុងភ្នែកឲ្យរួមជួបជាមួយគ្នា នៅត្រង់កន្លែងតែមួយ
លើភ្នាសរេទីន។
កូរ៉ូអ៊ីត
• ជាស្រទាប់កណ្តាលស្ដើង ពណ៌ត្នោតចាស់ និងសម្បូរ
សរសៃឈាម។
• វាមាននាទី:
– ស្រូបយកកាំរស្មីនៃពន្លឺ
– បង្ការពន្លឺជះត្រលប់មកវិញ
– ដឹកនាំសារធាតុចិញ្ចឹម និងអុកស៊ីសែនទៅផ្គត់ផ្គង់ឲ្យស្រទាប់រេទីន
– រក្សាលំនឹងសីតុណ្ហភាពនៅក្នុងភ្នែក
• ផ្នែកខាងមុខនៃភ្នែក ស្រទាប់កូរ៉ូអ៊ីតឡើងក្រាស់ ហើយមានរាងជារង្វង់មូលគឺអង់ស៊ីលីយ៉ែ។
ចេញពីអង់ស៊ីលីយ៉ែ ស្រទាប់នេះឡើងស្ដើង ហើយមានរាងមូលគឺប្រស្រីភ្នែក។
• អង់ស៊ីលីយ៉ែជាសាច់ដុំរលីង ដែលស្ថិតនៅជុំវិញកែវភ្នែក។ វាត្រួតពិនិត្យរូបរាង(ទំហំ)កែវភ្នែកសម្រាប់គំឃើញជិត
និងគំឃើញឆ្ងាយ។
• ប្រស្រីភ្នែកកើតឡើងពីសាច់ដុំរលីងដែលមានផ្ទុកជាតិពណ៌។ ជាតិពណ៌នៃស្រទាប់កូរ៉ូអ៊ីតនេះផ្តល់ពណ៌ដល់ប្រស្រី
ភ្នែករបស់មនុស្សម្នាក់ៗដូចជា មនុស្សខ្លះមានប្រស្រីភ្នែកពណ៌ប្រផេះ ពណ៌ត្នោត ខៀវជាដើម។
• រន្ធចំហមួយនៅចំកណ្តាលប្រស្រីភ្នែកគឺរន្ធប្រស្រីភ្នែក។ វាមាននាទីសម្រាប់ឲ្យពន្លឺចាំងចូល។
• ប្រស្រីភ្នែកតម្រូវទំហំរន្ធប្រស្រីដើម្បីតម្រូវបរិមាណពន្លឺដែលចាំងចូល។
• នៅពេលពន្លឺស្រទន់រន្ធប្រស្រីរីកធំ ដែលអាចឲ្យពន្លឺចាំងចូលកែវភ្នែកបានច្រើន។ នៅពេលពន្លឺថ្ងៃភ្លឺខ្លាំងរន្ធប្រស្រី
ភ្នែករួមតូច ដែលអាចឲ្យពន្លឺចាំងចូលក្នុងភ្នែកបានតិចតួច។
រេទីន
• ជាស្រទាប់ក្នុងបង្អស់របស់គ្រាប់ភ្នែកដែលមានកោសិកា
រួសទៅនឹងពន្លឺពីររបៀបគឺ កោសិកាកោន និងកោសិកា
ដំបង។ ហ្វូវ៉ាឬពាមលឿង ជាផ្នែកដែលរួសទៅនឹងពន្លឺជាង
គេ។ វាបង្កើតឲ្យមានគំឃើញពណ៌។
• ចំណុចខ្វាក់ជាកន្លែងដែលសរសៃឈាមនិងសរសៃប្រសាទ
ភ្ជាប់នឹងគ្រាប់ភ្នែក។ ចំណុចខ្វាក់គ្មានធ្មួលពន្លឺទេ។
ខ. មជ្ឈដ្ឋានថ្លា
កែវភ្នែក
• កើតឡើងពីសារធាតុ យឺតអន្ធិល។
• កែវភ្នែកមានសរសៃមានផ្នែកកណ្តាលក្រាស់ និងគែមជុំវិញស្ដើង។
លប់គ្រាប់ភ្នែក
លប់គ្រាប់ភ្នែកមានសរសៃមាន៣ផ្នែកគឺ:
• ផ្នែកទី១ ចន្លោះរវាងករនេ និងប្រស្រីភ្នែក។ ផ្នែកទី២ រវាងប្រស្រីភ្នែក និងកែវភ្នែក។ ផ្នែកទាំងពីរនេះមានសារធាតុ
រាវថ្លាគឺអ៊ុយម័រទឹក។ អ៊ុយម័រទឹកមាននាទីរក្សាលំនឹងក្នុង លប់គ្រាប់ភ្នែក។
• ផ្នែកទី៣លំហ នៅខាងក្រោយកែវភ្នែកដែលមានសារធាតុរាវអន្ធិលគឺ អ៊ុយម័រខាប់។ អ៊ុយម័រខាប់មាននាទីផ្តល់នូវ
ទម្រង់មាំដល់គ្រាប់ភ្នែកនិងបង្ការភ្នែកពីសម្ពាធខាងក្រៅ។
១.២.សរីរាង្គឧបសម្ព័ន្ធ
ក. សរីរាង្គការពារ
• ចិញ្ចើម: ការពារកុំឲ្យញើសហូរចូលក្នុងភ្នែក។
• ប្រឡង់ភ្នែក: ភ្នែកព័ទ្ធជុំវិញដោយឆ្អឹងប្រឡង់ភ្នែក សម្រាប់ការពារភ្នែកទល់នឹងការប៉ះទង្គិចពីខាងក្រៅ។
• ត្របកភ្នែក: មានរោមភ្នែកបង្កើតជាសំណាញ់ដែលការពារភ្នែកកុំឲ្យធូលីហុយចូល។
• ក្រពេញទឹកភ្នែក: ស្ថិតនៅខាងក្រោយត្របកភ្នែកលើ មាននាទីបញ្ចេញទឹកភ្នែក ធ្វើឲ្យប្រឡង់ភ្នែកមានភាពសើម
ជានិច្ច។
• ទឹកភ្នែក: បង្កឡើងពីទឹក អំបិល លីសូម សូម និងសមាសធាតុសរីរាង្គផ្សេងៗដែលផលិតចេញពីភ្នាសស្លេស្ម។
ខ. សរីរាង្គចលករ
បំណិនបង្វិលគ្រាប់ភ្នែកសត្វឆ្អឹងកង បានដោយសារ
សាច់ដុំប្រាំមួយ សាច់ដុំនីមួយៗទទួលខុសត្រូវចំពោះចលនា
នៅក្នុងទិសដៅពិសេសមួយដើម្បីមើលរូបភាពមួយមានវិមាត្រ
បីដែលតម្រូវដោយសរសៃប្រសាទលលាដ៏ក្បាល។
១.៣.កោសិកា រួសនឹងពន្លឺ
• កោសិកាដែលរួសទៅនឹងពន្លឺគឺកោសិកាកោន និងកោសិកា
ដំបង
• ក្នុងស្រទាប់រេទីនមាន:
ស្រទាប់កោសិកាជាតិពណ៌: ផ្សំជាមួយប្រូតេអ៊ីនបង្កើតបានជាម៉ូលេគុលរ៉ូដុបស៊ីន។
កោសិកាកោន: រួសទៅនឹងពន្លឺខ្លាំងដែលអាចឲ្យវាញែកនូវពណ៌ផ្សេងៗបាន និងរ៉ាប់រងនូវគំឃើញលំអិតបាន។
កោសិកាដំបង: រួសទៅនឹងពន្លឺខ្សោយ ដែលអាចឲ្យយើង
មើលឃើញ ស ខ្មៅ។
កោសិកាទ្វេប៉ូល: ភ្ជាប់និងបញ្ជូនអាំងផលុចប្រសាទពីកោសិកា
កោន និងកោសិកាដំបងទៅកោសិកាកង់គ្លីយ៉ុង។
កោសិកាកង់គ្លីយ៉ុង ឬកោសិកាពហុប៉ូល: តភ្ជាប់ពីណឺរ៉ូន
ទ្វេប៉ូល ឬកោសិកាទ្វេប៉ូល ដោយបញ្ជូនអាំងផលុចប្រសាទ
តាមសរសៃប្រសាទអុបទិចទៅកាន់ខួរក្បាល។
• នៅលើកោសិកាកោន និងកោសិកាដំបងម៉ូលេគុលប្រូតេអ៊ីន
ផ្សំជាមួយជាតិពណ៌នៃស្រទាប់រេទីន ដែលបង្កើតបានម៉ូលេគុលរ៉ូដុបស៊ីន ។ នៅពេលពន្លឺប៉ះជាមួយកោសិកាកោន
និងកោសិកាដំបង វាបំបែកសម្ព័ន្ធគីមីនៅក្នុងម៉ូលេគុលរ៉ូដុបស៊ីនឲ្យទៅជាប្រូតេអ៊ីន និងធាតុផ្សំនៃជីវជាតិA។
ការបំបែកសម្ព័ន្ធគីមីនេះបង្កើតបានជាអាំងផលុចប្រសាទ ដែលធ្វើដំណើរចេញពីកោសិកាកោន និងកោសិកាដំបង
ឆ្លងកាត់ស្រទាប់កោសិកាទ្វេប៉ូល និងស្រទាប់កោសិកាកង់គ្លីយ៉ុង ហើយតាមសរសៃប្រសាទអុបទិចទៅកាន់ខួរ
ក្បាលត្រង់កំពកពយ។ បន្ទាប់មកខួរក្បាលបកស្រាយអាំងផលុចប្រសាទឲ្យទៅជាគំឃើញ។
• កង្វះជីវជាតិA បណ្តាលឲ្យកើតជំងឺខ្វាក់មាន់។
១.៤.គំឃើញ
ក. នាទីរបស់កែវភ្នែក
កែវភ្នែកមាននាទី ធ្វើឲ្យកាំរស្មីងាក និងប្រសព្វចូលគ្នា។
នៅពេលយើងក្រឡេកមើលវត្ថុអ្វីមួយ កែវភ្នែកបង្កើតរូបភាពរបស់វត្ថុនោះលើស្រទាប់រេទីន នៅផ្នែកខាងក្រោយ
ភ្នែក។ រូបភាពនោះមានលក្ខណៈក្រឡាប់ចុះក្រោម។ បន្ទាប់មកខួរក្បាលត្រឡប់រូបភាពនោះមកសភាពដើមវិញ
ហើយភ្នែករបស់យើងមើលឃើញវត្ថុនោះស្ថិតក្នុងសភាពធម្មតាវិញ។
ខ. ការសម្របតម្រូវ
• ដើម្បីមើលវត្ថុមួយឲ្យបានច្បាស់ល្អ កែវភ្នែកត្រូវ
មានកម្រាស់ត្រឹមត្រូវ។
• ដើម្បីមើលវត្ថុនៅជិតឲ្យបានច្បាស់កែវភ្នែកឡើង
ក្រាស់ ហើយដើម្បីមើលវត្ថុនៅឆ្ងាយឲ្យបានច្បាស់
កែវភ្នែកឡើងស្ដើង។
• នៅពេលយើងមើលវត្ថុជិត អង់ស៊ីលីយ៉ែកន្ត្រាក់រួម
តូច សរសៃចំណងប្រែជារលុង ហើយធ្វើឲ្យកែវ
ភ្នែកឡើងក្រាស់។
• ប្រសិនបើយើងមើលវត្ថុនៅឆ្ងាយ អង់ស៊ីលីយ៉ែបន្ធូ
រសរសៃចំណងឡើងតឹង ហើយទាញកែវភ្នែកឡើងស្ដើង។
ភាពមិនប្រក្រតីនៃគំឃើញរបស់ភ្នែកមនុស្សមាន:
ភ្នែកអ៉ីពែរមេត្រូប និងប្រេសប៊ីត: មើលវត្ថុនៅជិតមិនច្បាស់ មើលវត្ថុនៅឆ្ងាយច្បាស់។
ចម្ងាយអប្បបរមានៃគំឃើញច្បាស់ឆ្ងាយជាងភ្នែកធម្មតា
ចំពោះវត្ថុនៅជិតរូបភាពកើតឡើងនៅខាងក្រោយរេទីនព្រោះប្រព័ន្ធអុបទិចបង្រួមតិច
ដូចនេះតម្រូវឲ្យពាក់វ៉ែនតាអង់ទីបង្រួម។
ភ្នែកម្ញូប: មើលវត្ថុនៅឆ្ងាយមិនច្បាស់។
ចម្ងាយអប្បបរមានៃគំឃើញច្បាស់ខ្លីជាងភ្នែកធម្មតា
ចំពោះវត្ថុនៅឆ្ងាយរូបភាព កើតឡើងនៅខាងមុខរេទីន គឺប្រព័ន្ធអុបទិចបង្រួមខ្លាំងពេក
ត្រូវពាក់វ៉ែនតាឡង់ទីពង្រីក
ភ្នែកអាស្ទីម៉ាត:
កំណោងគ្រាប់ភ្នែកមិនស្មើគ្នារូបភាពតែមួយមើលឃើញច្បាស់ខ្លះ មិនច្បាស់ខ្លះ។
តម្រូវឲ្យពាក់វ៉ែនតាឡង់ទីចិតជាស៊ីឡាំង
២.សោតវិញ្ញាណ
២.១. រូបផ្តុំត្រចៀក
ត្រចៀកចែកចេញជា៣ផ្នែក : ត្រចៀកក្រៅ ត្រចៀកកណ្តាល និងត្រចៀកក្នុង។
ក. ត្រចៀកក្រៅ
• មានស្លឹកត្រចៀក និងបំពង់សោតវិញ្ញាណ។
• ស្លឹកត្រចៀក គឺប្រមូលផ្តុំរលកសូរ ឯបំពង់សោត
វិញ្ញាណដឹកនាំរលកសូរទៅកាន់ក្រោសត្រចៀក។
• ត្រចៀកក្រៅមាននាទីប្រមូលផ្តុំរលក និងបញ្ជូន
រលកសូរ ទៅកាន់ត្រចៀកកណ្តាលដោយឆ្លងកាត់
ក្រោសត្រចៀក។
ខ. ត្រចៀកកណ្តាល
• ចាប់ផ្ដើមពីក្រោសត្រចៀក មានឆ្អឹងតូចៗបីដែលជាប់បន្តគ្នា ហើយបង្កើតបានជាស្ពានឆ្លងកាត់ ត្រចៀកកណ្តាល
ដែលភ្ជាប់ក្រោសត្រចៀក ទៅនឹងភ្នាសបង្អួចរាងពងក្រពើ។
• ត្រចៀកកណ្តាលភ្ជាប់ទៅនឹងបំពង់កដោយប្រមោយអឺស្តាស។
• ប្រមោយអឺស្តាសមាននាទីធ្វើឲ្យសម្ពាធក្នុងត្រចៀកកណ្តាល ស្មើនឹងសម្ពាធនៃបរិយាកាសខាងក្រៅសារពាងគកាយ
ដើម្បីបង្ការការរហែកក្រោសត្រចៀក។
• មេរោគធ្វើដំណើរពីច្រមុះ និងបំពង់កតាមប្រមោយអឺស្តាសទៅកាន់ត្រចៀកកណ្តាល ហើយបណ្តាលឲ្យមានជំងឺ
ឆ្លងក្នុងត្រចៀក។
• រោគសញ្ញានៃជំងឺឆ្លងរបស់ត្រចៀករួមមាន ឈឺចាប់ក្នុងត្រចៀក ហឹងត្រចៀក រមាស់ក្នុងត្រចៀក ត្រចៀកមាន
អារម្មណ៍ក្តៅ មានអារម្មណ៍ថាមានសារធាតុរាវក្នុងត្រចៀក។
• ត្រចៀកកណ្តាលមាននាទីចាប់យកសូរសំឡេង បញ្ជូន និងបំពងសំឡេងឲ្យកាន់តែខ្លាំង។
គ. ត្រចៀកក្នុង
• មានបំពង់រាងគូថខ្យង និងបំពង់ពាក់កណ្តាលរង្វង់។
• បំពង់រាងគូថខ្យង មានស្រទាប់កោសិកា ធ្មួលដែលមានរោមល្អិតៗនិងផ្នែកខាងក្នុងនៃបំពង់រាងគូថខ្យងពេញដោយ
ធាតុរាវ។
• បំពង់ពាក់កណ្តាលរង្វង់មានរាងជារង្វង់បី ដែលភ្ជាប់គ្នាទៅវិញទៅមកត្រង់មុំកែងនៃរង្វង់មួយផ្សេងទៀត។ បំពង់
នេះពេញដោយធាតុរាវនិងមានស្រទាប់កោសិកាដែលមានពន្លយឆ្មារៗ។
• បំពង់រាងគូថខ្យងជាសរីរាង្គលឺឯបំពង់ពាក់កណ្តាលរង្វង់មាននាទីជួយឲ្យសារពាងគកាយមានលំនឹង។
២.២.លឺ
ត្រចៀកក្រៅមានស្លឹកត្រចៀកប្រមូលផ្តុំរលកសូរ ហើយបំពង់សោតវិញ្ញាណដឹកនាំរលកសូរទៅកាន់ត្រចៀកកណ្តាល
ដោយឆ្លងកាត់ក្រោសត្រចៀក។ ក្រោសត្រចៀកញ័រ ហើយលំញ័រនេះត្រូវបានឆ្លងកាត់ត្រចៀកកណ្តាលតាមឆ្អឹងតូចៗបី។
ឆ្អឹងតូចទីបីញ័របណ្តាលឲ្យភ្នាសបង្អួចរាងពងក្រពើញ័រ។ លំញ័រនៃភ្នាសនេះធ្វើឲ្យធាតុរាវនៃបំពង់រាងគូថខ្យងញ័រ ដែល
បណ្តាលឲ្យរោមល្អិតៗនៃកោសិកាធ្មួលក្នុងបំពង់នោះញ័រ។ ក្រោយមកកោសិកាធ្មួលប្តូរលំញ័រឲ្យទៅជាអាំងផលុចប្រសាទ
ហើយដឹកនាំតាមសរសៃប្រសាទសោតវិញ្ញាណទៅកាន់ខួរក្បាលត្រង់កំពកសៀតផ្កា។ ខួរក្បាលបកស្រាយអាំងផលុចប្រសាទ
នេះឲ្យទៅជាសំឡេង។
២.៣.តំហែរក្សាលំនឹង
តំហែរក្សាលំនឹងជានាទីរបស់បំពង់ពាក់កណ្តាលរង្វង់នៅក្នុងត្រចៀកក្នុង និងខួរតូច។
នៅពេលយើងក្រវីក្បាល ឬបង្វិលខ្លួន សារធាតុរាវនិងរោមញ័រធ្វើចលនា។ ចលនាមេកានិចនៃរោមញ័រភ្ញោចចុងឌីប
ប្រសាទឲ្យបង្កើតអាំងផលុចប្រសាទ។ បន្ទាប់មកអាំងផលុចប្រសាទនេះធ្វើដំណើរតាមសរសៃប្រសាទសោតវិញ្ញាណ
ទៅកាន់ខួរតូច។ ខួរតូចបកស្រាយទិសដៅរបស់ចលនា ហើយបញ្ជូនអាំងផលុចប្រសាទទៅកាន់សំបកខួរធំ។ នៅទី
នោះអាំងផលុចប្រសាទ ដែលចេញពីណឺរ៉ូនចលករភ្ញោចសាច់ដុំផ្នែកក្បាលនិងកឲ្យរក្សាទីតាំងរបស់ក្បាល។
នៅពេលយើងឈប់បង្វិលខ្លួនតែខ្លួនយើងនៅតែមានអារម្មណ៍ធេងធោង ព្រោះធាតុរាវនៅក្នុងបំពង់ពាក់កណ្តាល
រង្វង់នៅមានចលនា បានភ្ញោចចុងឌីបប្រសាទឲ្យបញ្ជូនអាំងផលុចប្រសាទទៅកាន់ខួរក្បាល បញ្ជាក់ថាខ្លួនរបស់
យើងនៅតែបង្វិលនៅឡើយ។
ចលនាយោលយោគរបស់កប៉ាល់ យន្តហោះ ឬឡានធ្វើឲ្យសារធាតុរាវក្នុងបំពង់ពាក់កណ្តាលរង្វង់កម្រើកយ៉ាងខ្លាំង
ដែលបណ្តាលឲ្យវិលក្បាល ក្អួត វិលមុខ(ពុល)។
៣.ជីវ្ហាវិញ្ញាណ
យើងដឹងរសជាតិអាហារដោយសារច្រមុះនិងមាត់។ វិញ្ញាណទាំងនេះអាស្រ័យនឹងសារធាតុគីមីនៅក្នុងអាហារដែល
អ្នកបរិភោគ និងក្នុងខ្យល់ដង្ហើម។ សារធាតុគីមីទាំងនេះមានឥទ្ធិពលលើធ្មួលវិញ្ញាណរសជាតិ និងធ្មួលវិញ្ញាណក្លិន
ដែលឃើញមានជាពិសេសនៅលើអណ្តាតនិងរន្ធច្រមុះ។
អណ្តាតមានលក្ខណៈដូចជាបន្ទះដែលមានអន្រ្ញញនៅពាសពេញផ្ទៃអណ្តាតជាពិសេសផ្នែកកណ្តាលនៃអណ្តាត
អន្រ្ញញជាកន្សោមតូចៗដែលមានបងបក ពនលកជីវ្ហាវិញ្ញាណ។
ពនលកជីវ្ហាវិញ្ញាណ ជាធ្មួលវិញ្ញាណរសជាតិ។ ភាគច្រើនវាស្ថិតនៅលើផ្ទៃអណ្តាត ប៉ុន្តែវាក៏មាននៅលើផ្ទៃក្រអូមមាត់
ដើមក និងកន្លើតផងដែរ។
ពនលកជីវ្ហាវិញ្ញាណមានរាងពងក្រពើ ដែលស្ថិតនៅតាមបណ្ដោយ ផ្ទៃជញ្ជាំងនៃអន្រ្ញញនីមួយៗ។ អន្រ្ញញមួយ
មានពនលកជីវ្ហាវិញ្ញាណច្រើន។ ពនលកជីវ្ហាវិញ្ញាណនីមួយៗកើតពីកោសិកាងទ្រវែងគឺ កោសិកាទ្រទ្រង់ និងកោសិកា
ពនលកជីវ្ហាវិញ្ញាណដែលបញ្ចប់ដោយរន្ធល្អិតៗ។ រន្ធល្អិតៗទាំងនេះបើកចំហទៅរកផ្ទៃនៃអណ្តាត នៅក្នុងរន្ធរសជាតិ
មួយ។ នៅក្នុងកោសិកាពនលកជីវ្ហាវិញ្ញាណមានណឺរ៉ូនវិញ្ញាណមួយ ឬច្រើនផ្តុំគ្នាបានជាសរសៃប្រសាទវិញ្ញាណនាំ។
រសជាតិសំខាន់នៃអណ្តាតមាន៤គឺផ្អែម ប្រៃ ជូរ និងល្វីង។
• ទទួលរសជាតិផ្អែមនៅចុងអណ្តាត
• ទទួលរសជាតិប្រៃនៅគែមសងខាងអណ្តាតផ្នែកមុខ
• ទទួលរសជាតិជូរនៅគែមសងខាងអណ្តាតផ្នែក
បន្ទាប់
• ទទួលរសជាតិល្វីងនៅគល់អណ្តាត
នៅពេលពនលកជីវ្ហាវិញ្ញាណ ត្រូវបានភ្ញោចកោសិកា
វិញ្ញាណរសជាតិក៏បង្កើតអាំងផលុចប្រសាទ ដែលត្រូវបានបញ្ជូនទៅកាន់ខួរក្បាលត្រង់កំពកសៀតផ្កា តាមសរសៃប្រសាទ
វិញ្ញាណនាំ។ បន្ទាប់មកខួរក្បាលបកប្រែអាំងផលុចប្រសាទនេះឲ្យទៅជារសជាតិ។
៤.ឃានវិញ្ញាណ
តំបន់ឃានវិញ្ញាណ ជាស្រទាប់សើម ដែលកើតពីកោសិកាបីយ៉ាងគឺ កោសិកាទ្រទ្រង់ កោសិកាមូលដ្ឋាន និង
កោសិកាឃានវិញ្ញាណ។
• កោសិកាទ្រទ្រង់ផ្តល់សារធាតុចិញ្ចឹម ដល់
កោសិកាឃាន វិញ្ញាណ និងធ្វើឲ្យស្លេសក្នុង
រន្ធច្រមុះមានពណ៌ លឿងស្លាវ។
• កោសិកាមូលដ្ឋានជាស្រទាប់បាត សម្រាប់
ទ្រទ្រង់ផ្នែកដែលពាក់ព័ន្ធនឹងឃានវិញ្ញាណ។
• ស្រទាប់កោសិកាឃានវិញ្ញាណជាធ្មួលវិញ្ញាណក្លិនដែលចាប់យកម៉ូលេគុលក្លិន ដើម្បីបង្កើតជាអាំងផលុចប្រសាទ។
នៅពេលម៉ូលេគុលក្លិនត្រូវបានស្រូបចូល ហើយរលាយនៅក្នុងស្រទាប់ស្លេសនៃច្រមុះ។ ពេលនោះរោមញ័រនៃ
កោសិកាឃានវិញ្ញាណ(ធ្មួលក្លិន) ត្រូវបានភ្ញោចដោយសារធាតុគីមីរលាយនេះ ហើយបង្កើតបានជាអាំងផលុច
ប្រសាទ ដែលត្រូវដឹកនាំតាមសរសៃប្រសាទឃានវិញ្ញាណ ទៅកាន់ខួរក្បាលត្រង់កំសៀតផ្កា។ ខួរក្បាលបកស្រាយ
អាំងផលុចប្រសាទឲ្យទៅជាក្លិន។
៥.កាយវិញ្ញាណ
៥.១.នាទីរបស់ស្បែក
ការពារសារពាងគកាយពីការំសាយវិទ្យុសកម្ម អ៊ុយត្រា
ជាកន្លែងសម្រាប់ធ្វើបណ្ដូរឧស្ម័ន
បញ្ចេញកាកសំណល់មេតាបូលីសតាមក្រពេញញើស
ថែរក្សាផ្ទៃសារពាងគកាយឲ្យសើមជានិច្ច និងបញ្ចេញជាតិខ្លាញ់
ស្រូបយកសារធាតុ(ឳសថ) មួយចំនួន
ទទួលរំញោចផ្សេងៗពីបម្រែបម្រួលសីតុណ្ហភាព ការប៉ះទង្គិចជាដើម។
៥.២.អេពីឌែម
ជាស្រទាប់ក្រៅបង្អស់របស់សារពាងគកាយ ដែលមានកម្រាស់០.៧mm ដែលកើតពីកោសិកាអេពីតេល្យូមងាប់ ដែល
មានផ្ទុកកេរ៉ាទីន។
ស្រទាប់នេះ ត្រូវបានជម្រុះចេញជាបន្តបន្ទាប់ ហើយ
ជំនួសវិញដោយកោសិកានៃស្រទាប់ ក្នុងធ្វើចំណែក
មីតូស។
កោសិកាមេឡាណូស៊ីតនៃស្រទាប់អេពីឌែម ផលិត
មេឡានីន ដែលផ្តល់ពណ៌ឲ្យស្បែក។
អេពីឌែមមាននាទីការពារសារពាងគកាយពីគ្រោះថ្នាក់
ផ្នែករូបគីមី និងបង្កើតរបាំងទប់ទល់នឹងគ្រោះថ្នាក់
ផ្សេងៗ(មេរោគ)។
៥.៣.ឌែម
ឌែមរបស់ស្បែក ជាស្រទាប់នៅពីក្រោមអេពីឌែមដែលមានកម្រាស់៤mm វាកើតឡើងពីជាលិកាសន្ធានសរសៃ
យឺត និងកូឡាស្សែន។ ស្រទាប់ឌែមសម្បូរសរសៃឈាមនិងចុងឌីបប្រសាទ។
ឌែមរបស់ស្បែកមាននាទី:
• ផ្ទុកធ្មួលវិញ្ញាណទាំងប្រាំប្រភេទដែលអាចឲ្យដឹងទទួលរំញោចពីមជ្ឈដ្ឋានខាងក្រៅ
• សរសៃឈាមផ្គត់ផ្គង់សារធាតុចិញ្ចឹមដល់អេពីឌែម
• ចូលរួមតម្រូវសីតុណ្ហភាពរបស់ស្បែក
• មានសាច់ដុំរលីងចងភ្ជាប់ទៅនឹងគល់រោមដែលទាក់ទងទៅនឹងចលនារបស់រោម។
៥.៤.សរីរាង្គបន្ទាប់បន្សំរបស់ស្បែក
ក.ក្រពេញនៅក្នុងស្បែក
ក្រពេញមសរូម
• នៅគ្រប់កន្លែងទាំងអស់ក្នុងសារពាងគកាយ លើកលែងតែបាតដៃ និងបាតជើង
• បញ្ចេញសេបូមដែលជាលាយនៃរូបធាតុខ្លាញ់ និងកម្ទេចកំទីកោសិកានៅក្នុងឬសរោម
• ជារបាំងទប់ទល់នឹងជំងឺដែលបង្កដោយបាក់តេរីនិងផ្សិត
• ផ្ទៃស្បែក១cm² មានក្រពេញសេបូម១០០ ចំនួននេះកើនឡើងពី៤០០ទៅ៩០០/cm² ស្បែកមុខនិងក្បាល។
ក្រពេញមញើស
• បញ្ចេញទឹក អំបិលខនិជ អ៊ុយរេ អាស៊ីតឡាក់ទិច អាល់ប៊ុយមីន សូដ្យូមកលរួបូតាស្យូមកលរួ។
• ការបញ្ចេញញើសមានប្រយោជន៍:
បញ្ចេញសារធាតុពុលពីសារពាងគកាយ
ចូលរួមតម្រូវសីតុណ្ហភាពរបស់ស្បែកសំខាន់ នៅពេលមានអាកាសធាតុក្តៅ។
• ក្នុងមួយថ្ងៃមនុស្សបញ្ចេញញើសជាមធ្យមប្រហែលពី៥០០ml ទៅ៦០០ml។
• ក្រពេញអាប៉ូគ្រីន ជាក្រពេញញើសដែលបញ្ចេញញើសក្លិនអាក្រក់(ក្លៀក ក្រលៀន និងជុំវិញចុងដោះ)។
ខ.មរោម
រោមគ្រប់ដណ្តប់សារពាងគកាយទាំងមូលលើកលែងតែបាតដៃ បាតជើង បបូរមាត់។
សរសៃរោម ដែលស្ថិតនៅផ្នែកខាងលើស្បែកកើតពីកោសិកាអេពីឌែមរឹងងាប់។ ឬសរោមដែលស្ថិតនៅក្នុងគល់រោម
នៃស្រទាប់ឌែមជាកោសិកាមានជីវិត។
សាច់ដុំរលីងភ្ជាប់ទៅនឹងគល់រោមនីមួយៗ នៅពេលសាច់ដុំនេះកន្ត្រាក់រោមអាចធ្វើចលនា ដោយងើបឈរ
ត្រង់លើស្បែក។
ពណ៌រោមកំណត់ដោយជាតិពណ៌មេឡានីន ដែលផលិតចេញពីកោសិកាមេឡាណូស៊ីតនៃស្រទាប់អេពីឌែម នៅ
ផ្នែកបាតនៃគល់រោម។
កាលណាម៉ានមេឡានីនច្រើន រោមមានពណ៌ខ្មៅ។ ការផលិតមេឡានីនតិចធ្វើឲ្យសក់មានពណ៌ទង់ដែង។ សក់
ពណ៌ក្រហមបណ្តាលមកពីជាតិពណ៌ដែក។
ការផលិតជាតិពណ៌ត្រូវបានត្រួតពិនិត្យដោយសេន។ អវត្តមានសេននេះ មិនអាចផលិតអង់ស៊ីមទីរ៉ូស៊ីណាសដែល
ជាអង់ស៊ីមបំប្លែងអាស៊ីតអាមីនេទីរ៉ូស៊ីន ឲ្យទៅជាមេឡានីន(ជាតិពណ៌ត្នោត)។ កង្វះមេឡានីន
ធ្វើឲ្យ ស្បែក សក់ រោម គ្មានពណ៌បណ្តាលឲ្យកើតជំងឺឃ្លោក។
គ.ប្កចក
ក្រចកនីមួយៗ មានសន្ទះក្រចក និងគល់ក្រចក។
សន្ទះក្រចកកើតឡើងពីកោសិកាអេពីតេល្យូមស្បែក។
គល់សន្ទះក្រចក មានរាងពាក់កណ្តាលចំណិតលោកខែ
ដែលនៅទីនោះ កោសិកាអេពីតេល្យូមធ្វើចំណែកមីតូស
យ៉ាងសកម្ម។
ក្រោយពីធ្វើចំណែកមីតូសកោសិកាទាំងនេះ បណ្ណែនដោយជាតិកេរ៉ាទីន ហើយប្រែជាក្រិន។
ដោយសារការលូតលាស់ផ្នែកគល់ក្រចកដែលរុញសន្ទះក្រចកឲ្យលូតលាស់វែងទៅមុខ។
៥.៥.ធ្មួលកាយវិញ្ញាណ
• ស្បែកមានធ្មួលវិញ្ញាណប្រាំប្រភេទគឺ:
ធ្មួលវិញ្ញាណឈឺចាប់
ធ្មួលវិញ្ញាណសម្ពាធ
ធ្មួលវិញ្ញាណប៉ះទង្គិច
ធ្មួលវិញ្ញាណកំដៅ
ធ្មួលវិញ្ញាណត្រជាក់
• ធ្មួលវិញ្ញាណទាំងនេះ សម្រាប់ឆ្លើយតបទៅនឹងរំញោចផ្សេងៗដូចជា បម្រែបម្រួលសីតុណ្ហភាព សម្ពាធ ប៉ះ
ទង្គិច និងការឈឺចាប់។
សំណួរ-ចម្លើយ
តើភ្នែកតែឯងអាចមើលឃើញវត្ថុនានាបានដែរឬទេ? ពីព្រោះអ្វី?
ចម្លើយ: ភ្នែកតែឯងមិនអាចមើលឃើញវត្ថុនានាបានទេ ពីព្រោះភ្នែកគ្រាន់តែជាសរីរាង្គមួយដែលចាប់យករំញោចពន្លឺ
ហើយបំប្លែងជាអាំងផលុចប្រសាទបញ្ជូនទៅកាន់ខួរក្បាល។ ខួរក្បាលជាអ្នកបកស្រាយអាំងផលុចប្រសាទឲ្យទៅជាគំឃើញ។
តើស្ក្លេរ៉ូទិចមានលក្ខណៈដូចម្តេច? ហើយវាមាននាទីអ្វីខ្លះ?
ចម្លើយ: + ស្ក្លេរ៉ូទិចជាស្រទាប់ក្រៅបង្អស់របស់គ្រាប់ភ្នែក។ វាមានពណ៌សក្រាស់ រឹងហើយស្វិត។
ដោយសារស្រទាប់ក្រាស់ហើយរឹង។ ដូចនេះវាមាននាទីផ្តល់រូបរាងឲ្យគ្រាប់ភ្នែក និងការពារផ្នែកខាងក្នុងរបស់
គ្រាប់ភ្នែក។
តើករនេជាអ្វី?
ចម្លើយ: ករនេជាផ្នែកនៅខាងមុខភ្នែកនៃភ្នាសស្ក្លេរ៉ូទិចឡើងថ្លាហើយប៉ោង។ ករនេមានរាងកោងជាងទម្រង់ភ្នែកទាំងមូល។
តើលក្ខណៈកោងនៃករនេមានប្រយោជន៍អ្វី?
ចម្លើយ: លក្ខណៈកោងនៃករនេមានប្រយោជន៍ជួយពត់កាំរស្មីនៃពន្លឺ ដែលចាំងចូលមកក្នុងភ្នែកឲ្យរួមជួបជាមួយគ្នា នៅ
ត្រង់កន្លែងតែមួយលើភ្នាសរេទីន។
តើកូរ៉ូអ៊ីតមានលក្ខណៈ និងនាទីដូចម្តេចខ្លះ?
ចម្លើយ: + កូរ៉ូអ៊ីតជាស្រទាប់កណ្តាលស្ដើង ពណ៌ត្នោតចាស់ និងសម្បូរសរសៃឈាម។
កូរ៉ូអ៊ីតមាននាទី:
– ស្រូបយកកាំរស្មីនៃពន្លឺ
– បង្ការពន្លឺជះត្រលប់មកវិញនៃពន្លឺនៅក្នុងគ្រាប់ភ្នែក
– សរសៃឈាមក្នុងស្រទាប់នេះ ដឹកនាំសារធាតុចិញ្ចឹម និងអុកស៊ីសែនទៅផ្គត់ផ្គង់ដល់ស្រទាប់រេទីន
– ថែរក្សាលំនឹងសីតុណ្ហភាពនៅក្នុងភ្នែក។
តើផ្នែកនៅខាងមុខភ្នែកនៃស្រទាប់កូរ៉ូអ៊ីតមានអ្វីខ្លះ?
ចម្លើយ: ផ្នែកនៅខាងមុខភ្នែកនៃស្រទាប់កូរ៉ូអ៊ីតឡើងក្រាស់រាងជារង្វង់គឺអង់ស៊ីលីយ៉ែ។ ចេញពីអង់ស៊ីលីយ៉ែស្រទាប់នេះ
ឡើងស្ដើងមានរាងមូលគឺប្រស្រីភ្នែក។
តើអង់ស៊ីលីយ៉ែមាននាទីដូចម្តេច?
ចម្លើយ: អង់ស៊ីលីយ៉ែជាសាច់ដុំរលីង ដែលស្ថិតនៅជុំវិញកែវភ្នែក។ វាមាននាទីត្រួតពិនិត្យរូបរាង(ទំហំ)កែវភ្នែកសម្រាប់
គំឃើញជិត និងគំឃើញឆ្ងាយ។
តើប្រស្រីភ្នែកមាននាទីដូចម្តេច?
ចម្លើយ: ប្រស្រីភ្នែកមាននាទីតម្រូវទំហំរន្ធប្រស្រីដើម្បីតម្រូវបរិមាណពន្លឺចូលនៅក្នុងភ្នែក។
តើផ្នែកណានៃគ្រាប់ភ្នែក ដែលតម្រូវបរិមាណពន្លឺចូលនៅក្នុងភ្នែក? ពីព្រោះអ្វី?
ចម្លើយ: ផ្នែកនៃគ្រាប់ភ្នែកដែលតម្រូវបរិមាណពន្លឺចូលនៅក្នុងភ្នែកគឺប្រស្រីភ្នែក ពីព្រោះប្រស្រីភ្នែកជាសាច់ដុំរលីងដែល
អាចធ្វើឲ្យរន្ធប្រស្រីរីកធំឬរួមតូច។ នៅពេលពន្លឺខ្សោយរន្ធប្រស្រីរីកធំដែលអាចធ្វើឲ្យពន្លឺចាំងចូលក្នុងភ្នែកបានច្រើន។ នៅ
ពេលពន្លឺថ្ងៃភ្លឺខ្លាំងរន្ធប្រស្រីរួមតូច ដែលអាចឲ្យពន្លឺចាំងចូលក្នុងភ្នែកបានតិចតួច។
ចូរពិពណ៌នាពីដំណើរការបង្កើតអាំងផលុចប្រសាទនៅក្នុងភ្នែក។
ចម្លើយ: នៅលើកោសិកាកោន និងកោសិកាដំបងម៉ូលេគុលប្រូតេអ៊ីន ផ្សំជាមួយជាតិពណ៌នៃស្រទាប់រេទីនដែលបង្កើតបាន
ម៉ូលេគុលរ៉ូដុបស៊ីន ។ នៅពេលពន្លឺប៉ះជាមួយកោសិកាកោននិងកោសិកាដំបង វាបំបែកសម្ព័ន្ធគីមីនៅក្នុងម៉ូលេគុលរ៉ូដុបស៊ីន
ឲ្យទៅជាប្រូតេអ៊ីន និងធាតុផ្សំនៃជីវជាតិA។ ការបំបែកសម្ព័ន្ធគីមីនេះបង្កើតបានជាអាំងផលុចប្រសាទ ដែលធ្វើដំណើរ
ចេញពីកោសិកាកោន និងកោសិកាដំបងឆ្លងកាត់ស្រទាប់កោសិកាទ្វេប៉ូល និងស្រទាប់កោសិកាកង់គ្លីយ៉ុង ហើយតាមសរសៃ
ប្រសាទអុបទិចទៅកាន់ខួរក្បាលត្រង់កំពកពយ។ បន្ទាប់មកខួរក្បាលបកស្រាយអាំងផលុចប្រសាទឲ្យទៅជាគំឃើញ។
តើកែវភ្នែកមាននាទីអ្វីខ្លះ?
ចម្លើយ: កែវភ្នែកមាននាទីធ្វើឲ្យកាំរស្មីពន្លឺងាក និងប្រសព្វចូលគ្នា។
ដើម្បីមើលវត្ថុមួយឲ្យបានច្បាស់ល្អតើកែវភ្នែកមានទម្រង់យ៉ាងដូចម្តេច? ចូរពន្យល់។
ចម្លើយ: + ដើម្បីមើលវត្ថុមួយឲ្យបានច្បាស់ល្អកែវភ្នែក ត្រូវមានកម្រាស់ត្រឹមត្រូវ។ ដើម្បីមើលវត្ថុនៅជិតឲ្យបានច្បាស់កែវ
ភ្នែកឡើងក្រាស់ ហើយដើម្បីមើលវត្ថុនៅឆ្ងាយឲ្យបានច្បាស់កែវភ្នែកឡើងស្ដើង។
នៅពេលយើងមើលវត្ថុជិត អង់ស៊ីលីយ៉ែកន្ត្រាក់រួមតូច សរសៃចំណងប្រែជារលុង ហើយធ្វើឲ្យកែវភ្នែក ឡើង
ក្រាស់។ប្រសិនបើយើងមើលវត្ថុនៅឆ្ងាយ អង់ស៊ីលីយ៉ែបន្ធូរសរសៃចំណងឡើងតឹង ហើយទាញកែវភ្នែកឡើងស្ដើង។
នៅពេលអ្នកក្រឡេកមើលវត្ថុណាមួយ តើកែវភ្នែកបង្កើតរូបភាពយ៉ាងដូចម្តេច?
ចម្លើយ: នៅពេលយើងក្រឡេកមើលវត្ថុអ្វីមួយកែវភ្នែកបង្កើតរូបភាពរបស់វត្ថុនោះលើស្រទាប់រេទីននៅផ្នែកខាងក្រោយ
ភ្នែក ។ រូបភាពនោះមានលក្ខណៈក្រឡាប់ចុះក្រោម ។ បន្ទាប់មកខួរក្បាលត្រឡប់រូបភាពនោះមកសភាពដើមវិញ ហើយ
ភ្នែករបស់យើងមើលឃើញវត្ថុនោះស្ថិតក្នុងសភាពធម្មតាវិញ។
ក្នុងជីវភាពជាក់ស្តែង តើភាពមិនប្រក្រតីនៃភ្នែកមនុស្សមានប៉ុន្មានបែប? អ្វីខ្លះ?
ចម្លើយ: ភាពមិនប្រក្រតីនៃភ្នែកមនុស្សមាន៤បែបគឺភ្នែកអ៉ីពែរមេត្រូប ភ្នែកប្រេសប៊ីត ភ្នែកម្ញូប និងភ្នែកអាស្ទីម៉ាត។
ហេតុអ្វីបានជាមនុស្សខ្លះមើលវត្ថុនៅជិតមិនច្បាស់ ប៉ុន្តែមើលវត្ថុនៅឆ្ងាយច្បាស់ទៅវិញ? ពីព្រោះអ្វី?
ចម្លើយ: បានជាមនុស្សខ្លះមើលវត្ថុនៅជិតមិនច្បាស់ប៉ុន្តែមើលវត្ថុនៅឆ្ងាយច្បាស់ទៅវិញ ពីព្រោះមនុស្សមានភ្នែកអ៉ីពែរមេត្រូប
ឬភ្នែកប្រេសប៊ីត ពីព្រោះ៖
ចម្ងាយអប្បបរមានៃគំឃើញច្បាស់ឆ្ងាយជាងភ្នែកធម្មតា
ចំពោះវត្ថុនៅជិតរូបភាពកើតឡើងនៅខាងក្រោយរេទីនគឺប្រព័ន្ធអុបទិចបង្រួមតិច
ដូចនេះត្រូវមានសម្របតម្រូវដោយពាក់វ៉ែនតាអង់ទីបង្រួម។
ហេតុអ្វីបានមនុស្សខ្លះមើលវត្ថុតែមួយឃើញច្បាស់ខ្លះ និងមិនច្បាស់ខ្លះ?
ចម្លើយ: បានមនុស្សខ្លះមើលវត្ថុតែមួយឃើញច្បាស់ខ្លះ និងមិនច្បាស់ខ្លះគឺមនុស្សមានភ្នែកអាស្ទីម៉ាត ពីព្រោះកំណោងនៃ
គ្រាប់ភ្នែកទាំងពីរមិនស្មើគ្នាដូចនេះត្រូវតែមានសម្របតម្រូវដោយពាក់វ៉ែនតាឡង់ទីចិតជាស៊ីឡាំង។
តើរេទីនមានលក្ខណៈដូចម្តេចខ្លះ?
ចម្លើយ: រេទីនជាស្រទាប់ក្នុងបង្អស់របស់គ្រាប់ភ្នែកដែលមានកោសិកា រួសទៅនឹងពន្លឺពីររបៀបគឺ កោសិកាកោន និងកោសិកា
ដំបង។ ហ្វូវ៉ាឬពាមលឿង ជាផ្នែកដែលរួសទៅនឹងពន្លឺជាងគេ។ ចំណុចខ្វាក់ ជាកន្លែងដែលសរសៃឈាម និងសរសៃប្រសាទ
ភ្ជាប់នឹងគ្រាប់ភ្នែក។ ចំណុចខ្វាក់គ្មានធ្មួលពន្លឺទេ។
ក. តើផ្នែកនីមួយៗរបស់ត្រចៀកមានលក្ខណៈពិសេសដូចម្តេច?
ខ. តើផ្នែកនីមួយៗរបស់ត្រចៀកមាននាទីអ្វីខ្លះ?
ចម្លើយ: ក. ត្រចៀកក្រៅមានស្លឹកត្រចៀក និងបំពង់សោតវិញ្ញាណឬរន្ធត្រចៀក។ ត្រចៀកកណ្តាលផ្ដើមពីក្រោសត្រចៀក
ឆ្អឹងតូចៗបី(ឆ្អឹងញញួរ ឆ្អឹងទ្រនាប់ និងឆ្អឹងកូរ) និងភ្នាសបង្អួចរាងពងក្រពើ។ ត្រចៀកក្នុងមានបំពង់រាងគូថខ្យង និង
បំពង់រាងពាក់កណ្តាលរង្វង់។ ប្រមោយអឺស្តាសស្ថិតក្នុងត្រចៀកក្នុង តែមានទំនាក់ទំនងជាមួយត្រចៀកកណ្តាល។
ខ. + ត្រចៀកក្រៅមាននាទីប្រមូលផ្តុំរលកសូរ ហើយបញ្ជូនរលកសូរទៅកាន់ត្រចៀកកណ្តាលដោយឆ្លងកាត់
ក្រោសត្រចៀក។
ត្រចៀកកណ្តាលមាននាទីចាប់យកសូរសំឡេង បញ្ជូនបន្តនិងបំពងសំឡេងឲ្យកាន់តែខ្លាំង។
ត្រចៀកក្នុង: បំពង់រាងគូថខ្យងមាននាទីជាសរីរាង្គលឺឯបំពង់ពាក់កណ្តាលរង្វង់មាននាទីជួយឲ្យសារពាងគ
កាយមានលំនឹង។
តើប្រមោយអឺស្តាសមាននាទីដូចម្តេច?
ចម្លើយ: ប្រមោយអឺស្តាសមាននាទីធ្វើឲ្យសម្ពាធក្នុងត្រចៀកកណ្តាលស្មើនឹងសម្ពាធក្នុងបរិយាកាសខាងក្រៅសារពាងគកាយ
ដើម្បីបង្ការការរហែកក្រោសត្រចៀក។
ហេតុអ្វីបានជាត្រចៀកមានជំងឺឆ្លងមានបញ្ហានឹងតុល្យភាពថែរក្សាលំនឹង?
ចម្លើយ: បានជាត្រចៀកមានជំងឺឆ្លងមានបញ្ហានឹងតុល្យភាពថែរក្សាលំនឹង ពីព្រោះមេរោគបង្កជំងឺឆ្លង បណ្តាលឲ្យត្រចៀកឡើង
ហើម ហើយដាក់សម្ពាធទៅលើបំពង់ពាក់កណ្តាលរង្វង់ និងធ្វើឲ្យរោមល្អិតៗនៃកោសិកាធ្មួលក្នុងបំពង់នេះឲ្យសញ្ញានៃ
វិញ្ញាណតុល្យភាពមិនត្រឹមត្រូវនៅក្នុងខួរក្បាល។
តើរលកសូរមានឥទ្ធិពលទៅលើផ្នែកផ្សេងៗនៃត្រចៀកយ៉ាងដូចម្តេច?
ចម្លើយ: ត្រចៀកក្រៅមានស្លឹកត្រចៀកប្រមូលផ្តុំរលកសូរ និងបំពង់សោតវិញ្ញាណ ដឹកនាំរលកសូរទៅកាន់ត្រចៀកកណ្តាល
ដោយឆ្លងកាត់ក្រោសត្រចៀក។ ក្រោសត្រចៀកញ័រ ហើយរំញ័រនេះឆ្លងកាត់ត្រចៀកកណ្តាលតាមឆ្អឹងតូចៗបី។ ឆ្អឹងតូច
ទាំង៣ញ័រ បណ្តាលឲ្យភ្នាសបង្អួចរាងពងក្រពើញ័រ។ រំញ័រនៃភ្នាសនេះ ធ្វើឲ្យធាតុរាវក្នុងបំពង់រាងគូថខ្យងញ័រ ដែលបណ្តាល
ឲ្យរោមល្អិតៗនៃកោសិកាធ្មួលក្នុងបំពង់នេះញ័រ ក្រោយមកកោសិកាធ្មួលប្តូររំញ័រឲ្យទៅជាអាំងផលុចប្រសាទ។
តើសរីរាង្គណាខ្លះដែលមាននាទីតំហែរក្សាលំនឹងសារពាងគកាយ?
ចម្លើយ: សរីរាង្គដែលមាននាទីតំហែរក្សាលំនឹងសារពាងគកាយគឺខួរតូច និងត្រចៀកក្នុងសហការគ្នា ដើម្បីរក្សាលំនឹង
របស់សារពាងគកាយ។
តើការរ៉ាប់រងលំនឹងដោយខួរតូច និងត្រចៀកក្នុងប្រព្រឹត្តទៅដូចម្តេច ក្រោយពីអ្នកក្រវីក្បាល ឬបង្វិលខ្លួន?
ចម្លើយ: ការរ៉ាប់រងលំនឹងជាតួនាទីរបស់ខួរតូច និងត្រចៀកក្នុង។ នៅពេលយើងក្រវីក្បាល ឬបង្វិលខ្លួន សារធាតុរាវនិងរោម
ញ័រធ្វើចលនា។ ចលនាមេកានិចនៃរោមញ័រភ្ញោចចុងឌីបប្រសាទឲ្យបង្កើតអាំងផលុចប្រសាទ។ បន្ទាប់មកអាំងផលុចប្រសាទ
នេះធ្វើដំណើរតាមសរសៃប្រសាទសោតវិញ្ញាណទៅកាន់ខួរតូច។ ខួរតូចបកស្រាយទិសដៅរបស់ចលនា ហើយបញ្ជូនអាំង
ផលុចប្រសាទទៅកាន់សំបកខួរធំ។ នៅទីនោះអាំងផលុចប្រសាទ ដែលចេញពីណឺរ៉ូនចលករភ្ញោចសាច់ដុំផ្នែកក្បាលនិងកឲ្យរក្សា
ទីតាំងរបស់ក្បាល។
ហេតុអ្វីបានជាយើងឈប់ក្រវីក្បាល ឬបង្វិលខ្លួន តែខ្លួនយើងនៅតែមានអារម្មណ៍ធេងធោង?
ចម្លើយ: បានជាយើងឈប់ក្រវីក្បាល ឬបង្វិលខ្លួន តែខ្លួនយើងនៅតែមានអារម្មណ៍ធេងធោង ពីព្រោះធាតុរាវនៅក្នុងបំពង់ពាក់
កណ្តាលរង្វង់នៅមានចលនា បានភ្ញោចចុងឌីបប្រសាទឲ្យបញ្ជូនអាំងផលុចប្រសាទទៅកាន់ខួរក្បាល បញ្ជាក់ថាខ្លួនរបស់
យើងនៅតែបង្វិលនៅឡើយ។
ចូរប្រៀបធៀបកោសិកាកោន និងកោសិកាដំបង។
ចម្លើយ: ប្រៀបធៀបកោសិកាកោន និងកោសិកាដំបង៖
លក្ខណៈដូចគ្នា
ជាណឺរ៉ូនស្ថិតនៅក្នុងស្រទាប់រេទីន
ជាកោសិកា រួសទៅនឹងពន្លឺដូចគ្នា
ភ្ជាប់ដោយកោសិកាទ្វេប៉ូលដូចគ្នា
លក្ខណៈខុសគ្នា
កោសិកាកោន
ដង់ឌ្រីតមានរាងជាកោន
រួសទៅនឹងពន្លឺខ្លាំងដែលអាចញែកឃើញពណ៌ខុសគ្នា
ទទួលរួសត្រូវក្នុងគំឃើញពណ៌
ក្នុងតំបន់ហ្វូវ៉ាមានសុទ្ធតែកោសិកាកោន
ក្រៅតំបន់ហ្វូវ៉ាមានកោសិកាកោនតិច
កោសិកាដំបង
ដង់ឌ្រីតមានរាងជាដំបង
រួសទៅនឹងពន្លឺខ្សោយ មិនអាចញែកពណ៌ឃើញខុស
គ្នាទេ
ទទួលរួសត្រូវក្នុងគំឃើញ ស-ខ្មៅ
ក្នុងតំបន់ហ្វូវ៉ាគ្មានកោសិកាដំបងទេ
ក្រៅតំបន់ហ្វូវ៉ាមានកោសិកាដំបងច្រើន
ក. តើនៅក្នុងស្រទាប់រេទីនមានណឺរ៉ូនប៉ុន្មានបែប? អ្វីខ្លះ?
ខ. តើណឺរ៉ូនបែបនីមួយៗមាននាទីដូចម្តេចខ្លះ?
ចម្លើយ: ក. នៅក្នុងស្រទាប់រេទីនមានណឺរ៉ូន៤បែបគឺ កោសិកាកោន កោសិកាទ្វេប៉ូល កោសិកាដំបង កោសិកាពហុប៉ូល
(កោសិកាកង់គ្លីយ៉ុង)។
ខ. ណឺរ៉ូនបែបនីមួយៗមាននាទី៖
កោសិកាកោនមាននាទីរួសទៅនឹងពន្លឺខ្លាំងដែលអាចឲ្យយើងមើលឃើញពណ៌បានច្បាស់។
កោសិកាដំបងមាននាទីរួសទៅនឹងពន្លឺខ្សោយ ដែលអាចឲ្យយើងមើលឃើញ ស ខ្មៅ។
កោសិកាទ្វេប៉ូលមាននាទីភ្ជាប់ និងបញ្ជូនអាំងផលុចប្រសាទពីកោសិកាកោន និងកោសិកាដំបង ទៅកោសិកាកង់
គ្លីយ៉ុង។
កោសិកាកង់គ្លីយ៉ុង ឬកោសិកាពហុប៉ូលមាននាទីតភ្ជាប់ពីណឺរ៉ូនទ្វេប៉ូល ឬកោសិកាទ្វេប៉ូល ដោយបញ្ជូនអាំងផលុច
ប្រសាទតាមសរសៃប្រសាទអុបទិចទៅកាន់ខួរក្បាល។
តើលប់គ្រាប់ភ្នែកមានសារធាតុអ្វីខ្លះ? ចូរពិពណ៌នា។
ចម្លើយ: លប់គ្រាប់ភ្នែកមាន៣ផ្នែកគឺ៖
ផ្នែកទី១ ចន្លោះរវាងករនេ និងប្រស្រីភ្នែក។ ផ្នែកទី២ រវាងប្រស្រីភ្នែក និងកែវភ្នែក។ ផ្នែកទាំងពីរនេះពេញ
ដោយសារធាតុរាវថ្លាគឺអ៊ុយម័រទឹក។
ផ្នែកទី៣លំហនៅខាងក្រោយកែវភ្នែកពេញដោយសារធាតុរាវអន្ធិលគឺអ៊ុយម័រខាប់។
ចំពោះសត្វឆ្អឹងកង តើបំណិនបង្វិលគ្រាប់ភ្នែកបានដោយសារអ្វីខ្លះ?
ចម្លើយ: ចំពោះសត្វឆ្អឹងកង បំណិនបង្វិលគ្រាប់ភ្នែកបានដោយសារសាច់ដុំ៦(ភ្នែកម្ខាង) ដែលសាច់ដុំនីមួយៗទទួលខុស
ត្រូវក្នុងទិសដៅចលនាពិសេសមួយ ដែលអាចឲ្យយើងមើលរូបភាពនៃវត្ថុ១ក្នុងវិមាត្រ៣ ដែលតម្រូវដោយសរសៃប្រសាទ
លលាដ៏ក្បាល។
ហេតុអ្វីបានជាត្រចៀកដែលមានជំងឺឆ្លង មានបញ្ហានៅនឹងតុល្យភាពថែរក្សាលំនឹង?
ចម្លើយ: បានជាត្រចៀកដែលមានជំងឺឆ្លងមានបញ្ហានៅនឹងតុល្យភាពថែរក្សាលំនឹង ពីព្រោះមេរោគបង្កជំងឺឆ្លង បណ្តាលឲ្យ
ត្រចៀកឡើងហើម ដែលធ្វើឲ្យធាតុរាវនៅក្នុងត្រចៀកដាក់សម្ពាធទៅលើបំពង់ពាក់កណ្តាលរង្វង់ និងបណ្តាលឲ្យរោមល្អិតៗ
នៅលើកោសិកាធ្មួលនៅក្នុងបំពង់នេះឲ្យសញ្ញានៃវិញ្ញាណតុល្យភាពនៅក្នុងខួរក្បាលមិនត្រឹមត្រូវ។
តើយើងដឹងរសជាតិអាហារបានដោយសារអ្វី?
ចម្លើយ: យើងដឹងរសជាតិអាហារដោយសារ ច្រមុះ និងមាត់។ វិញ្ញាណទាំងនេះអាស្រ័យនឹងសារធាតុគីមីនៅក្នុងអាហារ
ដែលអ្នកបរិភោគ និងក្នុងខ្យល់ដង្ហើម។ សារធាតុគីមីទាំងនេះ មានឥទ្ធិពលលើធ្មួលវិញ្ញាណរសជាតិនិងធ្មួលវិញ្ញាណក្លិន
ដែលឃើញមានជាពិសេសនៅលើអណ្តាត និងរន្ធច្រមុះ។
តើពនលកជីវ្ហាវិញ្ញាណមានទម្រង់យ៉ាងដូចម្តេច?
ចម្លើយ: ពនលកជីវ្ហាវិញ្ញាណមានរាងពងក្រពើដែលស្ថិតនៅតាមបណ្ដោយ ផ្ទៃជញ្ជាំងនៃអន្រ្ញញនីមួយៗ។ អន្រ្ញញមួយ
មានពនលកជីវ្ហាវិញ្ញាណច្រើន។ ពនលកជីវ្ហាវិញ្ញាណនីមួយៗកើតពីកោសិកាងទ្រវែងគឺ កោសិកាទ្រទ្រង់ និងកោសិកាពនលក
ជីវ្ហាវិញ្ញាណដែលបញ្ចប់ដោយរន្ធល្អិតៗ។ រន្ធល្អិតៗទាំងនេះបើកចំហ ទៅរកផ្ទៃនៃអណ្តាតនៅក្នុងរន្ធរសជាតិមួយ។ នៅក្នុង
កោសិកាពនលកជីវ្ហាវិញ្ញាណមានណឺរ៉ូនវិញ្ញាណមួយ ឬច្រើនផ្តុំគ្នាបានជាសរសៃប្រសាទវិញ្ញាណនាំ។
ក. តើតំបន់ឃានវិញ្ញាណមានទម្រង់យ៉ាងដូចម្តេច?
ខ. តើកោសិកានីមួយៗមាននាទីដូចម្តេច?
ចម្លើយ: ក. តំបន់ឃានវិញ្ញាណជាស្រទាប់សើម ដែលកើតឡើងពីកោសិកា៣បែបគឺកោសិកាទ្រទ្រង់ កោសិកាមូលដ្ឋាន និង
កោសិកាឃានវិញ្ញាណ។
ខ.+ កោសិកាទ្រទ្រង់មាននាទីផ្តល់សារធាតុចិញ្ចឹមដល់កោសិកាឃានវិញ្ញាណ និងធ្វើឲ្យស្លេសនៃច្រមុះមានពណ៌
លឿងស្លាវ។
កោសិកាមូលដ្ឋានមាននាទីជាស្រទាប់បាតសម្រាប់ទ្រទ្រង់ផ្នែកដែលពាក់ព័ន្ធនឹងឃានវិញ្ញាណ។
កោសិកាឃានវិញ្ញាណមាននាទីជាធ្មួលវិញ្ញាណក្លិនសម្រាប់ចាប់យកម៉ូលេគុលក្លិនបង្កើតជាអាំងផលុចប្រសាទ។
នៅពេលធ្មួលក្លិនត្រូវបានភ្ញោច តើមានអ្វីកើតឡើង?
ចម្លើយ: នៅពេលម៉ូលេគុលក្លិនត្រូវបានស្រូបចូល ហើយរលាយនៅក្នុងស្រទាប់ស្លេសនៃច្រមុះ។ ពេលនោះរោមញ័រនៃ
កោសិកាឃានវិញ្ញាណ(ធ្មួលក្លិន) ត្រូវបានភ្ញោចដោយសារធាតុគីមីរលាយនេះ ហើយបង្កើតបានជាអាំងផលុចប្រសាទ ដែល
ត្រូវដឹកនាំតាមសរសៃប្រសាទឃានវិញ្ញាណ ទៅកាន់ខួរក្បាលត្រង់កំពកសៀតផ្កា។ ខួរក្បាលបកស្រាយអាំងផលុចប្រសាទឲ្យទៅ
ជាក្លិន។
តើវិញ្ញាណរសជាតិ និងក្លិនមានទំនាក់ទំនងដូចម្តេច?
ចម្លើយ: រសជាតិនៃអាហារពាក់ព័ន្ធទៅនឹងវិញ្ញាណរសជាតិផង និងវិញ្ញាណក្លិនផង។ ក្លិនឈ្ងុយរបស់អាហារភ្ញោចក្លិនហើយ
អាហារនៅក្នុងមាត់ភ្ញោចរសជាតិ។ ដូចនេះវិញ្ញាណទាំងពីរមានទំនាក់ទំនងបំពេញគ្នាដើម្បីធ្វើឲ្យអាហារមានរសជាតិឆ្ងាញ់។
ហេតុអ្វីបានជានៅពេលអ្នក គ្រុនផ្តាសាយ ពិបាកក្នុងការដឹងរសជាតិអាហារ?
ចម្លើយ: បានជានៅពេលយើងគ្រុនផ្តាសាយពិបាកក្នុងការដឹងរសជាតិអាហារ ពីព្រោះនៅពេលគ្រុនផ្តាសាយស្រទាប់ស្លេស
ក្នុងរន្ធច្រមុះក្លាយជាខាប់ ដែលនាំឲ្យកោសិកាធ្មួលឃានវិញ្ញាណ(ធ្មួលក្លិន) បំពេញនាទីមិនបានត្រឹមត្រូវ។ ដូចនេះហើយ
ពេលបរិភោគអាហារយើងពិបាកដឹងរសជាតិណាស់។
ហេតុអ្វីបានជានៅពេលអ្នក របួស ដោយការមុតដាច់ធ្វើឲ្យអ្នកមានការឈឺចាប់?
ចម្លើយ: បានជានៅពេលយើងមានរបួសដោយការមុតដាច់ធ្វើឲ្យយើងមានការឈឺចាប់ ពីព្រោះនៅពីក្រោមស្រទាប់អេពីឌែម
មានធ្មួលវិញ្ញាណឈឺចាប់ បង្កើតបានជាអាំងផលុចប្រសាទ ធ្វើដំណើរតាមណឺរ៉ូនវិញ្ញាណនាំ ឡើងតាមខួរឆ្អឹងខ្នង ដោយឆ្លង
កាត់អន្តរណឺរ៉ូនទៅកាន់ខួរក្បាល។ ខួរក្បាលបកស្រាយអាំងផលុចប្រសាទនេះ ដែលក្នុងនោះធ្វើឲ្យយើងមានការឈឺចាប់។
តើករនេជាអ្វី? តើលក្ខណៈកោងរបស់ករនេមានប្រយោជន៍អ្វីខ្លះ?
ចម្លើយ: + ករនេ ជាផ្នែកនៅខាងមុខនៃភ្នែក ភ្នាសស្ក្លេរ៉ូទិច ឡើងថ្លា ហើយប៉ោងដែលជាករនេរបស់ភ្នែក។ ករនេនេះមាន
រាងកោងជាងទម្រង់របស់ភ្នែកទាំងមូល។
លក្ខណៈកោងនៃករនេជួយពត់កាំរស្មីនៃពន្លឺដែលចាំងចូលមកក្នុងភ្នែក ឲ្យរួមជួបជាមួយគ្នា នៅកន្លែងតែមួយ
លើភ្នាសរេទីន។
តើរេទីនមានលក្ខណៈដូចម្តេច?
ចម្លើយ: រេទីនជាស្រទាប់ក្នុងបង្អស់របស់គ្រាប់ភ្នែក ដែលមានកោសិកា រួសទៅនឹងពន្លឺពីររបៀបគឺកោសិកាកោន និងកោសិកា
ដំបង។ ហ្វូវ៉ា ឬពាមលឿង ផ្នែកដែលរួសទៅនឹងពន្លឺជាងគេលើភ្នាសរេទីន។ ចំណុចខ្វាក់ កន្លែងដែលសរសៃឈាម និង
សរសៃប្រសាទភ្ជាប់ទៅនឹងគ្រាប់ភ្នែក។ ចំណុចខ្វាក់គ្មានធ្មួលពន្លឺទេ។
ក. តើក្រពេញញើសបញ្ចេញអ្វី?
ខ. តើញើសមានធាតុបង្កអ្វីខ្លះ?
ចម្លើយ: ក. ក្រពេញញើសបញ្ចេញញើស។
ខ. ញើសបង្កឡើងពីទឹក អំបិលខនិជ អាស៊ីតឡាក់ទិច អ៊ុយរ៉េ និងសមាសធាតុផ្សេងៗទៀត។
តើក្រពេញញើសមាននាទីអ្វីខ្លះ?
ចម្លើយ: ក្រពេញញើសមាននាទី៖
បញ្ចេញញើស ដើម្បីតម្រូវសីតុណ្ហភាពសារពាងគកាយ។
បញ្ចេញសារធាតុពុល ឬកាកសំណល់មេតាបូលីសពីក្នុងសារពាងគកាយ។
តើរោមមានចលនាដោយសារអ្វី?
ចម្លើយ: រោមមានចលនាដោយសារសាច់ដុំរលីងចងភ្ជាប់ទៅនឹងគល់រោម។ ពេលសាច់ដុំនេះកន្ត្រាក់ធ្វើឲ្យរោមងើបឈរត្រង់
ទៅលើផ្ទៃស្បែក។
តើឌែមរបស់ស្បែកមានលក្ខណៈ និងនាទីដូចម្តេច?
ចម្លើយ: + ឌែមរបស់ស្បែក ជាស្រទាប់នៅពីក្រោមអេពីឌែម ដែលមានកម្រាស់៤mm វាកើតឡើងពីជាលិកាសន្ធានសរសៃ
យឺត និងកូឡាស្សែន។ ស្រទាប់ឌែមសម្បូរសរសៃឈាម និងចុងឌីបប្រសាទ។
ឌែមរបស់ស្បែកមាននាទី:
ផ្ទុកធ្មួលទាំងប្រាំប្រភេទរបស់ស្បែក ដែលអាចឲ្យដឹងទទួលរំញោចពីមជ្ឈដ្ឋានខាងក្រៅ
សរសៃឈាមដឹកនាំសារធាតុចិញ្ចឹមទៅផ្គត់ផ្គង់ដល់អេពីឌែម
ចូលរួមតម្រូវសីតុណ្ហភាពរបស់ស្បែក
មានសាច់ដុំរលីង ចងភ្ជាប់ទៅនឹងគល់រោម ដែលពាក់ព័ន្ធទៅនឹងចលនារបស់រោម។
មេរៀនទី៣ ប្រព័ន្ធអង់ដូគ្រីន
១.ក្រពេញ និងអរម៉ូន
១.១.ក្រពេញ
ក្រពេញជាកោសិកា ឬជាសរីរាង្គដែលកើតឡើងពីកោសិកាអេពីតេល្យូម ដែលមានឯកទេសកម្ម ក្នុងការបញ្ចេញ
សារធាតុចាំបាច់សម្រាប់សារពាងគកាយ។
ក្រពេញមានពីរបែបគឺក្រពេញអិចសូគ្រីន និងក្រពេញអង់ដូគ្រីន។
• ក្រពេញអិចសូគ្រីន ជាក្រពេញមានបំពង់នាំ ដែលបញ្ចេញរសរំលាយអាហារ និងសំណល់មេតាបូលីសទៅខាង
ក្រៅចរន្តឈាម។
ឧទាហរណ៍: ក្រពេញទឹកមាត់ ក្រពេញញើស ក្រពេញទឹកដោះ ក្រពេញសេបូម។ល។
• ក្រពេញអង់ដូគ្រីន ជាក្រពេញគ្មានបំពង់នាំ
ដែលបញ្ចេញសារធាតុគីមីហៅថាអរម៉ូន
ហើយធ្វើដំណើរនៅក្នុងចរន្តឈាម។
ឧទាហរណ៍: ក្រពេញអ៉ីប៉ូភីស ក្រពេញទីរ៉ូអ៊ីត
ក្រពេញប៉ារ៉ាទីរ៉ូអ៊ីត ក្រពេញទីមុស។ល។
• ក្រពេញអង់ដូគ្រីនខ្លះមាននាទីជា ក្រពេញ
អង់ដូគ្រីនផង និងជាក្រពេញអិចសូគ្រីនផង
ហៅថាក្រពេញចម្រុះ។
ឧទាហរណ៍ : លំពែង ក្រពេញភេទ ក្រពះ ពោះវៀនតូច។ល។
១.២.អរម៉ូន
អរម៉ូនជាសារធាតុគីមីដែលផលិតចេញពីក្រពេញអង់ដូគ្រីន។ វាមានឥទ្ធិពលទៅលើមេតាបូលីសរបស់កោសិកា
គោលដៅ។
មេតាបូលីសមាន:
• កាតាបូលីស បំបែកម៉ូលេគុលអាហារដើម្បីទទួលបានថាមពល។
• អាណាបូលីស សំយោគសមាសធាតុទាំងអស់ ដែលកោសិកាត្រូវការដើម្បីលូតលាស់ធំធាត់។
• មេតាបូលីស ជាដំណើរការបំបែក និងសំយោគម៉ូលេគុលអាហារឲ្យទៅជាថាមពល និងការលូតលាស់ធំធាត់របស់
សារពាងគកាយ។
• កោសិកាគោលដៅជាកោសិកាដែលអរម៉ូនមានអំពើលើ។
អរម៉ូនមិនមានឥទ្ធិពលទៅលើសារពាងគកាយទាំងមូលទេ គឺវាមានឥទ្ធិពលនៅកន្លែងណាមួយដែលត្រូវការវាតែ
ប៉ុណ្ណោះ។
ឧទាហរណ៍ : ការជញ្ជក់ដោះម្តាយរបស់ទារកបានភ្ញោចក្រពេញអ៉ីប៉ូភីសក្រោយឲ្យបញ្ចេញអរម៉ូនអុកស៊ីតូស៊ីន។ អុកស៊ីតូស៊ីន
បានធ្វើដំណើរតាមចរន្តឈាមម្តាយ ទៅភ្ញោចសាច់ដុំដែលស្ថិតនៅជុំវិញក្រពេញទឹកដោះឲ្យកន្ត្រាក់ ដើម្បីបញ្ចេញទឹកដោះ
តាមរន្ធតូចៗនៅជុំវិញចុងដោះ។
អរម៉ូនភ្ញោចតែកោសិកាគោលដៅ ដោយសារកោសិកាគោលដៅមានធ្មួលនៅលើភ្នាសកោសិកា។ ធ្មួលកោសិកា
គោលដៅមានទម្រង់ត្រូវគ្នា នឹងទម្រង់របស់អរម៉ូន ដែលបង្កើតបានជាសារធាតុចម្រុះអរម៉ូន-ធ្មួល។ សារធាតុចម្រុះ
នេះហើយ ដែលធ្វើឲ្យកោសិកាគោលដៅឆ្លើយតបទៅនិងអំពើរបស់អរម៉ូន។
១.៣.ចលនការននអំមពើរបស់អរម៉ូន
ក្នុងប្រព័ន្ធអង់ដូគ្រីនអរម៉ូនមាន២ក្រុមគឺ:
អរម៉ូនបិបទីត:
• ជាម៉ូលេគុលនៃច្រវាក់អាស៊ីតអាមីនេ(ឬប្រូតេអ៊ីន)
• មិនរលាយក្នុងស្រទាប់លីពីត ដែលមានវត្តមានក្នុងភ្នាសកោសិកា
• មិនអាចឆ្លងកាត់ភ្នាសកោសិកាបាន។
ឧទាហរណ៍: អរម៉ូនអាំងស៊ុយលីន គ្លុយកាកុង ទីរ៉ុកស៊ីន។
អរម៉ូនស្តេរ៉ូអ៊ីត:
• ជាម៉ូលេគុលលីពីតតូចៗ ដែលផលិតពីកូឡេស្តេរ៉ូល
• រលាយក្នុងស្រទាប់លីពីត ដែលមានវត្តមានក្នុងភ្នាសកោសិកា
• មានលទ្ធភាពឆ្លងកាត់ភ្នាសកោសិកាបាន
ឧទាហរណ៍ : អរម៉ូនតេស្តូស្តេរ៉ូន អឺស្ត្រូសែន ប្រូសេស្តេរ៉ូន។
ក. អរម៉ូនបិបទីត
សកម្មភាពអរម៉ូនបិបទីត:
អរម៉ូនបិបទីត(អ្នកនាំសារទី១)→ ធ្មួល(លើភ្នាសកោសិកាគោលដៅ) →ម៉ូលេគុលចម្រុះអរម៉ូនធ្មួល→ ATP (ក្នុង
ស៊ីតូប្លាស)→AMPវដ្ដ(អ្នកនាំសារទី២)→អង់ស៊ីម(សកម្ម)→បំប្លែងនាទីកោសិកាគោលដៅ។
អរម៉ូនបិបទីតអាចភ្ជាប់ទៅនឹងភ្នាសកោសិកាគោលដៅដោយសារធ្មួលនៅលើភ្នាសមានទម្រង់ត្រូវគ្នាជាមួយអរម៉ូន។
ចំណងភ្ជាប់រវាងអរម៉ូនធ្មួល ធ្វើឲ្យមានការភ្ជាប់ទៅនឹងប្រូតេអ៊ីនG ហើយធ្វើឲ្យអង់ស៊ីម ដែលភ្ជាប់លើផ្ទៃខាងក្នុងរបស់ភ្នាស
កោសិកា សកម្មឡើង។ បន្ទាប់មកអង់ស៊ីមអាដេនីលស៊ីក្លាសបំប្លែងATP ទៅជាម៉ូលេគុលAMPវដ្ដ។
ខ. អរម៉ូនមសមតរ៉ូអ៊ីត
សកម្មភាពអរម៉ូនស្តេរ៉ូអ៊ីត:
អរម៉ូនស្តេរ៉ូអ៊ីត→ក្នុងស៊ីតូប្លាសកោសិកា→ម៉ូលេគុលចម្រុះអរម៉ូនធ្មួល→សេន→ARNm→សំយោគប្រូតេអ៊ីន (ក្នុង
ស៊ីតូប្លាស)→ បំប្លែងនាទីកោសិកាគោលដៅ។
នៅពេលអរម៉ូនស្តេរ៉ូអ៊ីតជ្រាបចូលទៅក្នុងកោសិកា វាបានភ្ជាប់ទៅនឹងធ្មួលនៅក្នុងស៊ីតូប្លាសកោសិកា ហើយបង្កើត
បានជាម៉ូលេគុលចម្រុះអរម៉ូនធ្មួល។ បន្ទាប់មកម៉ូលេគុលចម្រុះនេះក៏ចូលទៅក្នុងណ្វៃយ៉ូកោសិកាគោលដៅ។ នៅក្នុងណ្វៃយ៉ូ
ម៉ូលេគុលចម្រុះនេះ បានភ្ញោចសេនយថារបេទទមួយឲ្យចមលងក្រមជា ARNm ។ ARNm ចេញពីណ្វៃយ៉ូទៅក្នុងស៊ីតូប្លាស
ហើយដឹកនាំសំយោគប្រូតេអ៊ីនយថារបេទទមួយ។
២.ការត្រួតពិនិត្យនៃប្រព័ន្ធអង់ដូគ្រីន
អរម៉ូនត្រូវបានសំយោគនៅពេលសារពាងគកាយត្រូវការ
សារពាងគកាយត្រូវការអរម៉ូន ក្នុងបរិមាណតិចតួចប៉ុណ្ណោះ ហើយបរិមាណនេះត្រូវតែថេរជានិច្ច
ប្រសិនបើសារពាងគកាយមានបរិមាណអរម៉ូនច្រើន ឬតិចជាងបរិមាណកំណត់ ក្នុងសារពាងគកាយ មានដំណើរការ
មិនប្រក្រតី ដែលបណ្តាលឲ្យសារពាងគកាយមានជំងឺធ្ងន់ធ្ងរ
តំណបត្រឡប់អវិជ្ជមានជាកំណើននៃសារធាតុមួយ បង្អាក់ដំណើរការដែលដឹកនាំឲ្យមានកំណើននោះ
៣.ប្រព័ន្ធអង់ដូគ្រីនមនុស្ស
ក្រពេញអង់ដូគ្រីនសំខាន់ៗរបស់មនុស្សគឺ អ៉ីប៉ូតាឡាមុស អ៉ីប៉ូភីស ក្រពេញទីរ៉ូអ៊ីត ក្រពេញប៉ារ៉ាទីរ៉ូអ៊ីត ក្រពេញ
ទីមុស លំពែង ក្រពេញលើតម្រងនោម ក្រពេញភេទ(ពងស្វាស អូស្វែរ) ក្រពះ និងពោះវៀនតូច។ ក្រពេញខ្លះជាអូតូគ្រីន និង
ខ្លះជាប៉ារ៉ាគ្រីន។
អូតូគ្រីន ជាក្រពេញអង់ដូគ្រីន ដែលផលិតអរម៉ូន ហើយអរម៉ូនរបស់វាមានឥទ្ធិពល ទៅលើកោសិកាគោលដៅខ្លួន
ឯង។
ឧទាហរណ៍: កោសិកាពិសេសក្នុងក្រពះ។
ប៉ារ៉ាគ្រីន ជាក្រពេញអង់ដូគ្រីន ដែលផលិត
អរម៉ូនហើយ អរម៉ូនរបស់វាមានអំពើទៅលើ
កោសិកាគោលដៅនៅកន្លែងផ្សេង។
ឧទាហរណ៍: ក្រពេញអ៉ីប៉ូភីស អ៉ីប៉ូតាឡាមុស។
ក្រពេញខ្លះជាអូតូគ្រីនផងនិងប៉ារ៉ាគ្រីនផង។
ឧទាហរណ៍: ក្រពេញភេទ(ពងស្វាស អូស្វែរ)។
៣.១.អ៉ីប៉ូតាឡាមុស
កោសិកាណឺរ៉ូនបញ្ចេញក្នុងអ៉ីប៉ូតាឡាមុស ផលិត
អរម៉ូន២គឺADH និងអុកស៊ីតូស៊ីន ហើយបញ្ជូនតាមអាក់សូន ផ្នែកខាងចុងអាក់សូន ស្តុកទុកក្នុងអ៉ីប៉ូភីសក្រោយ។
អរម៉ូនADH ភ្ញោចបំពង់ប្រមូលផ្តុំនៅក្នុងតម្រងនោមធ្វើឲ្យទឹកជ្រាបចេញវិញទៅក្នុងឈាម។
អរម៉ូនអុកស៊ីតូស៊ីនមាននាទី:
• ភ្ញោចការកន្ត្រាក់នៃសាច់ដុំរបស់ស្បូន ដែលជួយរុញទារកឲ្យចេញពីស្បូនម្តាយនៅពេលសម្រាលកូន។
• ភ្ញោចសាច់ដុំដែលស្ថិតនៅជុំវិញ ក្រពេញទឹកដោះឲ្យកន្ត្រាក់ដើម្បីបញ្ចេញទឹកដោះតាមរន្ធតូចៗនៅជុំវិញចុងដោះ។
៣.២.ក្រពេញអ៉ីប៉ូភីស
អ៉ីប៉ូភីស ជាក្រពេញតូចមួយមានអង្កត់ផ្ចិតប្រហែល១Cmដែលស្ថិតនៅក្នុងខួរក្បាលខាងក្រោមអ៉ីប៉ូតាឡាមុស។
អ៉ីប៉ូភីសចែកជា២ផ្នែកគឺអ៉ីប៉ូភីសមុខ និងអ៉ីប៉ូភីសក្រោយ។
ក. អ៉ីប៉ូភីសក្រោយ
មិនផលិតអរម៉ូនទេ ប៉ុន្តែវាស្តុកអរម៉ូនADH និងអុកស៊ីតូស៊ីនដែលផលិតដោយអ៉ីប៉ូតាឡាមុស។
ខ. អ៉ីប៉ូភីសមុខ
អ៉ីប៉ូភីសមុខផលិតអរម៉ូនចំនួន៦គឺ:
អរម៉ូនលូតលាស់ ឬសូម៉ាតូត្រូភីន
មានឥទ្ធិពលទៅលើការលូតលាស់កម្ពស់គឺឆ្អឹងនិងឆ្អឹងខ្ចី។
• ក្នុងវ័យកុមារបើការផលិតអរម៉ូនGHតិចពេកបណ្តាលឲ្យកុមារកើតជំងឺក្រិស។
• ប្រសិនបើការផលិតអរម៉ូនGHច្រើនពេក បណ្តាលឲ្យកុមារក្លាយជាមនុស្សដំឡោក។
មានឥទ្ធិពលដោយផ្ទាល់ទៅលើ មេតាបូលីស ប្រូតេអ៊ីន គ្លុយកូស និងលីពីត។
អរម៉ូនប្រូឡាក់ទីន
• ធ្វើឲ្យក្រពេញទឹកដោះលូតលាស់ និងផលិតទឹកដោះ
• ក្នុងមេតាបូលីស គ្លុយកូស និងខ្លាញ់
• ផលិតក្រោយពេលសម្រាលកូន
អរម៉ូនមេឡាណូស៊ីតស្ទីមុយឡង់: ភ្ញោចកោសិកាមេឡាណូស៊ីតរបស់ស្បែកឲ្យផលិតជាតិពណ៌មេឡានីន។
អរម៉ូនទីរ៉េអូស្ទីមុយលីន: ភ្ញោចក្រពេញទីរ៉ូអ៊ីតឲ្យផលិតអរម៉ូនទីរ៉ុកស៊ីន។
អរម៉ូនអាក់ដ្រេណូករទីកូត្រូប់: ភ្ញោចក្រពេញករតិចលើតម្រងនោម ឲ្យផលិតអរម៉ូនករទីសូល។
អរម៉ូនកូណាដូស្ទីមុយលីន(អរម៉ូនFSH និងLH): ភ្ញោចក្រពេញភេទ(អូស្វែ ពងស្វាស) ឲ្យបញ្ចេញអរម៉ូនភេទ។
៣.៣.ក្រពេញទីរ៉ូអ៊ីត
ក្រពេញទីរ៉ូអ៊ីតស្ថិតនៅត្រង់ក ចំពពីក្រោមបំពង់សំឡេង និងនៅខាងមុខបំពង់ខ្យល់។
វាផលិតអរម៉ូន២គឺអរម៉ូនទីរ៉ុកស៊ីន និងកាល់ស៊ីតូនីន។
• អរម៉ូនទីរ៉ុកស៊ីនបង្កឡើងពីអាស៊ីតអាមីនេទីរ៉ូស៊ីន ពីរដោយភ្ជាប់អាតូមអ៉ីយ៉ូតចំនួនបួន។
• អរម៉ូនទីរ៉ុកស៊ីនមាននាទីបង្កើន អត្រាមេតាបូលីស ប្រូតេអ៊ីន គ្លុយកូស និងខ្លាញ់។
• ការបរិភោគអាហារកង្វះជាតិអ៉ីយ៉ូតនៅក្នុងរបបអាហារធ្វើ
ឲ្យក្រពេញទីរ៉ូអ៊ីតប៉ោងធំដែលបណ្តាលឲ្យកើតជំងឺពកក
• ដើម្បីបង្ការជំងឺពកក ត្រូវបរិភោគអាហារ ដែលមានជាតិ
អ៉ីយ៉ូតក្នុងរបបអាហារប្រចាំថ្ងៃ តាមរយៈអំបិលអ៉ីយ៉ូត ត្រី
អាហារសមុទ្រជាដើម។
បរិមាណទីរ៉ុកស៊ីនតិចពេក នៅពេលពេញវ័យបណ្តាលឲ្យ
កើតជំងឺមីសឺដែម ដែលមានលក្ខណៈមួយចំនួនដូចជា
ឡើងទម្ងន់ ជ្រុះសក់ ជីពចរលោតយឺត សីតុណ្ហភាព
សារពាងគកាយងយចុះ។
បរិមាណទីរ៉ុកស៊ីនច្រើនពេក បណ្តាលឲ្យកើតជំងឺបាសឺដូវ ដែលមានលក្ខណៈមួយចំនួនដូចជាក្រពេញទីរ៉ូអ៊ីតរីកធំ
ហើយសកម្មខ្លាំងកំណើនសីតុណ្ហភាពសារពាងគកាយ កំណើនអត្រាចង្វាក់បេះដូង និងមេតាបូលីស កំណើនសម្ពាធ
ឈាម ស្រកទម្ងន់។
អរម៉ូនកាល់ស៊ីតូនីនមាននាទីតម្រូវកម្រិតកាល់ស្យូមក្នុងឈាម និងមានអំពើផ្ទុយនឹងអំពើរបស់អរម៉ូនប៉ារ៉ាទីរ៉ូអ៊ីត។
៣.៤.ក្រពេញប៉ារ៉ាទីរ៉ូអ៊ីត
ក្រពេញប៉ារ៉ាទីរ៉ូអ៊ីត ជាក្រពេញរាងពងក្រពើតូចៗចំនួនបួន ដែលបង្កប់នៅក្នុងផ្នែកខាងក្រោយនៃក្រពេញទីរ៉ូអ៊ីត។
ក្រពេញនេះផលិតអរម៉ូនប៉ារ៉ាទីរ៉ូអ៊ីត។
អរម៉ូនប៉ារ៉ាទីរ៉ូអ៊ុីតមាននាទីតម្រូវមេតាបូលីសកាល់ស្យូម និងផូស្វាតក្នុងសារពាងគកាយ។
• កាល់ស្យូមមាននាទីចាំបាច់ សម្រាប់ការលូតលាស់ត្រឹមត្រូវសុខភាពឆ្អឹងនិងធ្មេញ កំណកឈាម លំនាំប្រសាទ និង
ការកន្ត្រាក់សាច់ដុំ។
• ផូស្វាតចូលរួមជាមួយកាល់ស្យូមបង្ករជាសមាសភាពឆ្អឹង និងជាសមាសភាពសំខាន់ៗជាច្រើននៃសារពាងគកាយរួម
បញ្ចូលទាំង ATP ADN និងARNផងដែរ។
ការផលិតអរម៉ូនប៉ារ៉ាទីរ៉ូអ៊ីតច្រើនពេកបណ្តាលឲ្យ:
• មានការដកយកCa++ ពីក្នុងឆ្អឹង ហើយធ្វើឲ្យឆ្អឹងប្រែជាពុកងាយបាក់។
• អត្រាCa++ក្នុងឈាមកើនឡើង ហើយអត្រាផូស្វាតងយចុះ។
ការផលិតអរម៉ូនប៉ារ៉ាទីរ៉ូអ៊ីតច្រើនពេកបណ្តាលឲ្យ:
• អត្រាCa++ក្នុងឈាមចុះទាបដែលធ្វើឲ្យសាច់ដុំជាប់ឆ្អឹងប្រែជារសួហួសហេតុហើយកន្ត្រាក់យ៉ាងខ្លាំង(តេតាណូស)
• អត្រាផូស្វ័រក្នុ ងឈាមកើនឡើង។
៣.៥.ក្រពេញមលើតប្មងមនាម
ក្រពេញលើតម្រងនោមនីមួយៗមានពីរផ្នែក:
• ផ្នែកខាងក្រៅ ហៅថាក្រពេញករតិចលើតម្រងនោម។
• ផ្នែកខាងក្នុងហៅថាក្រពេញខួរលើតម្រងនោម។
ក. ក្រពេញខួរមលើតប្មងមនាម
ក្រពេញខួរលើតម្រងនោមផលិតអរម៉ូនពីរគឺ អរម៉ូនអេពីណេហ្វីន
ឬអាក់ដ្រេណាលីន និងណូអេពីណេហ្វីន។
• អរម៉ូនណូអេពីណេហ្វីន មានសកម្មភាពក្នុងការដឹកនាំអាំងផលុច
ប្រសាទទៅកាន់កោសិកាក្បែរៗវា និងមានឥទ្ធិពល ទៅលើការ
កន្ត្រាក់រួមតូចនៃសរសៃវ៉ែន។
• អរម៉ូនអេពីណេហ្វីន ឬអាក់ដ្រេណាលីនមាននាទី:
បង្កើនអត្រាចង្វាក់បេះដូង ធ្វើឲ្យមានកំណើនកំហាប់គ្លុយកូស
កំណើនអត្រាកំណកឈាមក្នុងសរសៃឈាម កំណើនសម្ពាធ
ឈាម។
បណ្តាលឲ្យរន្ធប្រស្រីភ្នែករីកធំ និងបង្រួមសរសៃឈាមក្រោមស្បែក បណ្តាលឲ្យស្បែកឡើងស្លាំង និងបណ្តាលឲ្យ
ញ័រ។
ជាអរម៉ូនធ្វើឲ្យមានប្រតិកម្មទប់ទល់ និងគេចចេញ គឺវាធ្វើឲ្យសារពាងគកាយឆ្លើយតបភ្លាមៗ ទៅនឹងភាពតានតឹង
(ភ័យខ្លាច ខឹង ឈឺចាប់)។
ខ. ក្រពេញក តិចមលើតប្មងមនាម
ក្រពេញករតិចលើតម្រងនោមផលិតអរម៉ូនពីរគឺ អរម៉ូនករទីសូល និងអរម៉ូនអាល់ដូស្តេរ៉ូន។
• អរម៉ូនករទីសូលជួយជំរុញអុកស៊ីដូលីស ប្រូតេអ៊ីន និងទ្រីគ្លីសេរីត ឲ្យទៅជាអាស៊ីតអាមីនេ និងអាស៊ីតខ្លាញ់(គ្លីសេ
រ៉ូល)។ បន្ទាប់មកនៅក្នុងថ្លើមបំប្លែងជាគ្លុយកូស។ ដូចនេះវាបង្កើនកម្រិតគ្លុយកូសនៅក្នុងឈាម។
• អរម៉ូនអាល់ដូស្តេរ៉ូន តម្រូវកម្រិតអ៉ីយ៉ុងសូដ្យូម (Na+
) និងអ៉ីយ៉ុងបូតាស្យូម(K
) ក្នុងឈាមនៅត្រង់តម្រងនោម។
អ៉ីប៉ូតាឡាមុសផលិតអរម៉ូន CRH ដែលទៅភ្ញោចអ៉ីប៉ូភីសមុខឲ្យបញ្ចេញអរម៉ូនអាក់ដ្រេណូករទីកូត្រូប់ ។ បន្ទាប់មក
អាក់ដ្រេណូករទីកូត្រូប់ ក៏ទៅភ្ញោចក្រពេញលើតម្រងនោមឲ្យបញ្ចេញអរម៉ូនករទីសូល។
នៅពេលកម្រិតសូដ្យូមក្នុងឈាមទាប តម្រងនោមផលិតអង់ស៊ីមរេណាំង។ កំណើនអង់ស៊ីមរេណាំងដែលផ្លាស់
ប្រូតេអ៊ីនប្លាស្មាអង់ស៊ីយូតង់ស៊ីណូសែន ឲ្យទៅជាអង់ស៊ីយូតង់ស៊ីនI និងអង់ស៊ីយូតង់ស៊ីនII ទៅភ្ញោចក្រពេញ
ករតិចលើតម្រងនោមឲ្យបញ្ចេញអរម៉ូនអាល់ដូស្តេរ៉ូន។ អាល់ដូស្តេរ៉ូនធ្វើឲ្យមានការជ្រាបចេញនៃអ៉ីយ៉ុងសូដ្យូមពី
តម្រងនោម ទៅកាន់ប្លាស្មានៃឈាម។ នៅពេលកម្រិតសូដ្យូមក្នុងឈាមកើនឡើង ទឹកត្រូវបានជ្រាបចេញពីតម្រង
នោមទៅក្នុងឈាម ដែលជាហេតុធ្វើឲ្យសម្ពាធនិងមឌឈាមត្រូវបានរក្សាលំនឹង។
៣.៦.លំពែង
លំពែងជាក្រពេញអង់ដូគ្រីនផង និងអិចសូគ្រីនផង (ក្រពេញចម្រុះ)។
• ក្រពេញអិចសូគ្រីន: វាបញ្ចេញរសរំលាយអាហារ នៅក្នុងបំពង់នាំលំពែង។
• ក្រពេញអង់ដូគ្រីន: វាបញ្ចេញអរម៉ូននៅក្នុងឈាមដោយផ្ទាល់។
លំពែងជាក្រពេញអង់ដូគ្រីន ដែលកើតឡើងពីកោសិកាមួយក្រុមហៅថាអ៉ីឡូឡង់ហ្សេរ៉ង់។ អ៉ីឡូនីមួយៗកើតពី
កោសិកាពីររបៀបគឺកោសិកាអាល់ហាវ(α)បញ្ចេញគ្លុយកាកុង និងកោសិកាបេតា(β)បញ្ចេញអរម៉ូនអាំងស៊ុយលីន។ អរម៉ូន
ទាំងពីរនេះតម្រូវមេតាបូលីសគ្លុយកូសនៅក្នុងឈាម។
ក. អំងស៊ុយលីន
ក្រោយពេលបរិភោគអាហារ សារធាតុចិញ្ចឹមដែលមាននៅក្នុងឈាមគឺ គ្លុយកូស អាស៊ីតអាមីនេ អំបិលខនិជ
វីតាមីន អាស៊ីតខ្លាញ់ និងគ្លីសេរ៉ូល។ គ្លុយកូសមានឥទ្ធិពលទៅលើលំពែង។
នៅពេលកម្រិតគ្លុយកូសឡើងខ្ពស់ អាំងស៊ុយលីនភ្ញោចកោសិកាគោលដៅ(មានកោសិកាថ្លើម កោសិកាសាច់ដុំ
ជាប់ឆ្អឹង ជាលិកាខ្លាញ់) ឲ្យចាប់យកគ្លុយកូសប្រើប្រាស់ជាប្រភពថាមពល សម្រាប់សកម្មភាពផ្សេងៗ។ ក្រៅពីនេះ
ចំពោះម៉ូលេគុលគ្លុយកូសដែលនៅសល់ អាំងស៊ុយលីនបំប្លែងឲ្យទៅជាគ្លីកូសែន ហើយស្តុកទុកក្នុងថ្លើម និងសាច់
ដុំជាប់ឆ្អឹង។ ម្យ៉ាងទៀតគ្លុយកូសក៏ត្រូវបានបំប្លែងជា ខ្លាញ់ហើយស្តុកទុកក្នុងជាលិកាខ្លាញ់។
ខ. គ្លុយកាកុង
ការបន្ថយកំហាប់គ្លុយកូសក្រោម កម្រិតកំណត់ បានភ្ញោចលំពែងឲ្យបញ្ចេញអរម៉ូនគ្លុយកាកុងទៅក្នុងចរន្តឈាម។
ដើម្បីបង្កើនកំហាប់គ្លុយកូសឲ្យដល់កម្រិតកំណត់ គ្លុយកាកុងបានភ្ញោចកោសិកាគោលដៅឲ្យផលិតគ្លុយកូស។ នៅក្នុងថ្លើម
គ្លុយកាកុងបំប្លែងគ្លីកូសែនឲ្យទៅជាគ្លុយកូស បន្ទាប់មកគ្លុយកូសសាយចេញពីថ្លើម ចូលទៅក្នុងចរន្តឈាមយ៉ាងរហ័ស។ នៅ
ពេលគ្លីកូសែនក្នុងថ្លើមបញ្ចេញអស់ គ្លុយកាកុងនឹងធ្វើឲ្យអាស៊ីតអាមីនេ និងអាស៊ីតខ្លាញ់ប្លែងទៅជាគ្លុយកូសវិញ។
គ. ជំងឺទឹកមនាមស្អែម
ជំងឺទឹកនោមផ្អែមបណ្តាលមកពី កោសិកាអ៉ីឡូឡង់ហ្សេរ៉ង់(កោសិកាβ) ផលិតអរម៉ូនអាំងស៊ុយលីនមិនគ្រប់គ្រាន់
បរិមាណគ្លុយកូសក្នុងឈាមកើនឡើង ហើយតម្រងនោមមិនអាចធ្វើឲ្យគ្លុយកូសទាំងអស់ជ្រាបចេញវិញបាន។
បរិមាណគ្លុយកូសច្រើនក្នុងទឹកនោម បណ្តាលឲ្យកើតជំងឺទឹកនោមផ្អែម។
ជំងឺទឹកនោមផ្អែមមានរោគសញ្ញាដូចជា ស្រេកទឹកខ្លាំង នោមច្រើន(ញឹកញាប់) កម្លាំងងយចុះ ស្រកទម្ងន់
ករណីធ្ងន់ធ្ងរអាចដំបៅលើខ្នងជាដើម។
ការព្យាបាលដ៏មានប្រសិទ្ធភាពគឺរបបអាហារត្រឹមត្រូវ លេបឳសថឲ្យទៀងទាត់ និងចាក់អាំងស៊ុយលីនរៀងរាល់ថ្ងៃ
ទើបអាចត្រួតពិនិត្យជំងឺបាន។
៣.៧.ក្រពេញមេទ
អរម៉ូនLH និងFSHភ្ញោចការបញ្ចេញអរម៉ូនពីអូស្វែនិងពងស្វាស
ក. អូស្វែ
អូស្វែជា:
• ក្រពេញអិចសូគ្រីន: ផលិតនិងបញ្ចេញអូវុល (អូវូស៊ីតII)ពីអូស្វែទៅដៃស្បូន។
• ក្រពេញអង់ដូគ្រីន: បញ្ចេញអរម៉ូនអឺស្ត្រូសែននិងប្រូសេស្តេរ៉ូន ទៅក្នុងឈាម។
អូស្វែជាក្រពេញបន្តពូជញីដែលមាននាទីផលិតកាម៉ែតញីនិងអរម៉ូនភេទញី។ អរម៉ូនភេទញីមាន២គឺ អឺស្ត្រូសែន
និងប្រូសេស្តេរ៉ូន។
• អឺស្ត្រូសែនមាននាទី:
ធ្វើឲ្យស្រទាប់ភ្នាសសើមស្បូនឡើងក្រាស់ដោយបង្កើនចំណែក មីតូសនៃកោសិកា
មានឥទ្ធិពលទៅលើលក្ខណៈភេទបន្ទាប់របស់មនុស្សស្រីដូចជាស្បែកទន់ សំឡេងស្រួយ ក្រពេញទឹកដោះជាដើម
ចូលរួមជាមួយប្រូសេស្តេរ៉ូន ដែលមាននាទីសំខាន់ក្នុងការធ្វើនិយតកម្មវដ្ដភេទ។
• ប្រូសេស្តេរ៉ូនមាននាទី:
ធ្វើឲ្យភ្នាសសើមស្បូនឡើងក្រាស់ត្រៀមកាច់សំបុក។
ធ្វើឲ្យសាច់ដុំស្បូនសម្រាក ដើម្បីថែរក្សាគភ៌។
ចូលរួមជាមួយអឺស្ត្រូសែន ដែលមាននាទីសំខាន់ក្នុងការធ្វើនិយតកម្មវដ្ដភេទ។
ខ. ពងសាវ ស
ពងស្វាសជាក្រពេញបន្តពូជឈ្មោល ដែលមាននាទីផលិតកាម៉ែតឈ្មោល និងអរម៉ូនភេទឈ្មោល។ អរម៉ូនភេទ
ឈ្មោលគឺ អង់ដ្រូសែន ដែលមានអរម៉ូនតេស្តូស្តេរ៉ូន និងអរម៉ូន បង្អាក់។
• អរម៉ូនតេស្តូស្តេរ៉ូនធ្វើឲ្យមានការលូតលាស់លក្ខណៈភេទបន្ទាប់របស់មនុស្សប្រុសដូចជា សំឡេងគ្រល ដុះពុកចង្កា
ពុកមាត់ រោមដៃជើងវែងៗនិងធ្វើឲ្យកំណស្ពែម៉ាតូសូអ៊ីតសកម្ម។
អរម៉ូនបង្អាក់ ផលិតដោយកោសិកាសេរតូលី។ វាមាននាទីបង្អាក់ការបញ្ចេញអរម៉ូនFSH គឺវាចូលរួមក្នុងការត្រួត
ពិនិត្យតំណបត្រឡប់អវិជ្ជមាន។
ពងស្វាសជា:
• ក្រពេញអិចសូគ្រីន: បង្កើត និងបញ្ចេញស្ពែម៉ាតូសូអ៊ីតមកក្រៅសារពាងគកាយ។
• ក្រពេញអង់ដូគ្រីន: បញ្ចេញអរម៉ូនតេស្តូស្តេរ៉ូន ទៅក្នុងចរន្តឈាមដោយផ្ទាល់។
៣.៨.ក្រពេញទីមុស
ទីមុសជាក្រពេញនៃប្រព័ន្ធទឹករងៃ ដែលស្ថិតនៅខាងលើនៃទ្រូង ក្បែរបេះដូង។
ក្រពេញទីមុសផលិតអរម៉ូនទីម៉ូស៊ីន។
អរម៉ូនទីម៉ូស៊ីនមាននាទី
• ធ្វើឲ្យឡាំផូស៊ីតTដំបូង ក្លាយជាឡាំផូស៊ីតTពេញលក្ខណៈមានមុខងារក្នុងប្រព័ន្ធភាពសាំ។
• ធ្វើឲ្យក្រពេញទឹករងៃ និងសរីរាង្គផ្សេងៗផលិតឡាំផូស៊ីតTថ្មីៗ។
៣.៩.ប្កពះ និងមពាះមវៀនតូច
កោសិកាពិសេសក្នុងភ្នាសក្រពះបញ្ចេញអរម៉ូនកាស្ត្រ៊ីន ដែលមាននាទីភ្ញោចក្រពេញអិចសូគ្រីននៃក្រពះឲ្យបញ្ចេញ
រសក្រពះ។
កោសិកាពិសេសនៃភ្នាសពោះវៀនតូចផលិតអរម៉ូនសេក្រេទីន ដែលភ្ញោចឲ្យមានលំហូរនៃរសលំពែង។
សំណួរ-ចម្លើយ
ដូចម្តេចដែលហៅថាក្រពេញ?
ចម្លើយ: ក្រពេញជាកោសិកា ឬជាសរីរាង្គដែលកើតឡើងពីកោសិកាអេពីតេល្យូម ដែលមានឯកទេសកម្ម ក្នុងការបញ្ចេញ
សារធាតុចាំបាច់សម្រាប់សារពាងគកាយ។
ដូចម្តេចដែលហៅថាក្រពេញអិចសូគ្រីន? ក្រពេញអង់ដូគ្រីន?
ចម្លើយ: + ក្រពេញអិចសូគ្រីន ជាក្រពេញមានបំពង់នាំ ដែលបញ្ចេញរសរំលាយអាហារ និងសំណល់មេតាបូលីសទៅខាង
ក្រៅចរន្តឈាម។
ក្រពេញអង់ដូគ្រីន ជាក្រពេញគ្មានបំពង់នាំដែលបញ្ចេញសារធាតុគីមីហៅថាអរម៉ូន ហើយធ្វើដំណើរនៅក្នុងចរន្ត
ឈាម។
តើអរម៉ូនមានឥទ្ធិពលទៅលើសារពាងគកាយទាំងមូលដែរឬទេ? ចូរឲ្យឧទាហរណ៍បញ្ជាក់។
ចម្លើយ: អរម៉ូនមិនមានឥទ្ធិពលទៅលើសារពាងគកាយទាំងមូលទេ គឺវាមានឥទ្ធិពលតែនៅកន្លែងណាមួយដែលត្រូវការវា
ប៉ុណ្ណោះ។ ឧទាហរណ៍: ការជញ្ជក់ដោះម្តាយរបស់ទារកបានភ្ញោចក្រពេញអ៉ីប៉ូភីសក្រោយឲ្យបញ្ចេញអរម៉ូនអុកស៊ីតូស៊ីន។
អុកស៊ីតូស៊ីនបានធ្វើដំណើរតាមចរន្តឈាមម្តាយ ទៅភ្ញោចសាច់ដុំដែលស្ថិតនៅជុំវិញក្រពេញទឹកដោះឲ្យកន្ត្រាក់ ដើម្បី
បញ្ចេញទឹកដោះតាមរន្ធតូចៗនៅជុំវិញចុងដោះ។
ចូរប្រៀបធៀបក្រពេញអិចសូគ្រីន និងអង់ដូគ្រីន។
ចម្លើយ: ប្រៀបធៀបក្រពេញអិចសូគ្រីន និងអង់ដូគ្រីន៖
លក្ខណៈដូចគ្នា
ជាកោសិកាឬសរីរាង្គដែលកើតឡើងពីកោសិកាអេពីតេល្យូម
មានឯកទេសកម្មក្នុងការបញ្ចេញសារធាតុចាំបាច់សម្រាប់សារពាងគកាយ។
លក្ខណៈខុសគ្នា
ក្រពេញអិចសូគ្រីន ក្រពេញអង់ដូគ្រីន
ជាក្រពេញមានបំពង់នាំ - ជាក្រពេញគ្មានបំពង់នាំ
បញ្ចេញរសរំលាយ និងសំណល់មេតាបូលីស - ផលិតអរម៉ូន
មានអំពើលើសារធាតុមួយក្នុងលំហសរីរាង្គឬចេញក្រៅ - មានឥទ្ធិពលទៅលើកោសិកាគោលដៅ
សារពាងគកាយ
បញ្ចេញរសតាមបំពង់នាំ - បញ្ចេញអរម៉ូនទៅក្នុងចរន្តឈាមដោយផ្ទាល់
តើនៅក្នុងប្រព័ន្ធអង់ដូគ្រីនតើអរម៉ូនមានប៉ុន្មានក្រុម? អ្វីខ្លះ? ចូរពន្យល់។
ចម្លើយ: ក្នុងប្រព័ន្ធអង់ដូគ្រីនអរម៉ូនមាន២ក្រុមគឺ:
អរម៉ូនបិបទីត:
• ជាម៉ូលេគុលនៃច្រវាក់អាស៊ីតអាមីនេ(ឬប្រូតេអ៊ីន)
• មិនរលាយក្នុងស្រទាប់លីពីត ដែលមានវត្តមានក្នុងភ្នាសកោសិកា
• មិនអាចឆ្លងកាត់ភ្នាសកោសិកាបាន។
អរម៉ូនស្តេរ៉ូអ៊ីត:
• ជាម៉ូលេគុលលីពីតតូចៗ ដែលផលិតពីកូឡេស្តេរ៉ូល
• រលាយក្នុងស្រទាប់លីពីត ដែលមានវត្តមានក្នុងភ្នាសកោសិកា
• មានលទ្ធភាពឆ្លងកាត់ភ្នាសកោសិកាបាន។
តើផ្អែកលើមូលហេតុអ្វី គេចែកអរម៉ូនជា២ក្រុម?
ចម្លើយ: គេចែកអរម៉ូនជា២ក្រុមដោយផ្អែកលើធាតុបង្ករបស់អរម៉ូនគឺអរម៉ូនបិបទីតជាម៉ូលេគុលនៃច្រវាក់វែងអាស៊ីតអាមីនេ
ហើយមិនអាចឆ្លងកាត់ភ្នាសកោសិកាបាន ឯអរម៉ូនស្តេរ៉ូអ៊ីតជាម៉ូលេគុលលីពីតតូចៗ ដែលផលិតកូឡេស្តេរ៉ូល ហើយអាច
ឆ្លងកាត់ភ្នាសកោសិកាបាន។
ហេតុអ្វីបានជាអរម៉ូនបិបទីតមិនអាចឆ្លងកាត់ភ្នាសកោសិកាបាន?
ចម្លើយ: បានជាអរម៉ូនបិបទីតមិនអាចឆ្លងកាត់ភ្នាសកោសិកាបាន ពីព្រោះវាជាម៉ូលេគុលប្រូតេអ៊ីនធំៗ ហើយមិនរលាយក្នុង
ស្រទាប់លីពីត ដែលមានវត្តមានក្នុងភ្នាសកោសិកា។
តើអរម៉ូនបិបទីតមានអំពើទៅលើកោសិកាគោលដៅតាមវិធីណា?
ចម្លើយ:អរម៉ូនបិបទីតអាចភ្ជាប់ទៅនឹងភ្នាសកោសិកាគោលដៅដោយសារធ្មួលនៅលើភ្នាសមានទម្រង់ត្រូវគ្នាជាមួយអរម៉ូន។
ចំណងភ្ជាប់រវាងអរម៉ូនធ្មួល ធ្វើឲ្យមានការភ្ជាប់ទៅនឹងប្រូតេអ៊ីនG ហើយធ្វើឲ្យអង់ស៊ីម ដែលភ្ជាប់លើផ្ទៃខាងក្នុងរបស់ភ្នាស
កោសិកាសកម្មឡើង។ បន្ទាប់មកអង់ស៊ីមអាដេនីលស៊ីក្លាសបំប្លែងATP ទៅជាម៉ូលេគុលAMPវដ្ដ។
ហេតុអ្វីបានជាគេដាក់ក្រពះនិងពោះវៀនតូចជាក្រពេញអង់ដូគ្រីន?
ចម្លើយ: បានជាគេដាក់ក្រពះនិងពោះវៀនតូចជាក្រពេញអង់ដូគ្រីន ពីព្រោះវាផលិតនិងបញ្ចេញអរម៉ូនទៅក្នុងចរន្តឈាម
ដោយផ្ទាល់។
ក្រពះផលិតអរម៉ូនកាស្ត្រ៊ីន
ពោះវៀនតូចផលិតអរម៉ូនសេក្រេទីន ។
ក. តើអរម៉ូននៃប្រដាប់រំលាយអាហារផលិតចេញពីសរីរាង្គណាខ្លះ?
ខ. ចូរបញ្ជាក់ឈ្មោះ និងតួនាទីរបស់អរម៉ូននីមួយៗ។
គ. ប្រសិនបើអរម៉ូនខាងលើអវត្តមាន តើមានបញ្ហាអ្វីកើតឡើង?
ចម្លើយ: ក. អរម៉ូននៃប្រដាប់រំលាយអាហារផលិតចេញពីសរីរាង្គក្រពះ និងពោះវៀនតូច។
ខ. បញ្ជាក់ឈ្មោះ និងតួនាទីរបស់អរម៉ូន៖
អរម៉ូនកាស្ត្រ៊ីន ដែលផលិតចេញពីក្រពេញអង់ដូគ្រីនក្នុងក្រពះ ហើយមាននាទីភ្ញោចក្រពេញអិចសូគ្រីននៃក្រពះឲ្យ
បញ្ចេញរសក្រពះ។
អរម៉ូនសេក្រេទីន ដែលផលិតចេញពីក្រពេញអង់ដូគ្រីនក្នុងពោះវៀនតូច ហើយមាននាទីភ្ញោចក្រពេញអិចសូគ្រីន
នៃពោះវៀនតូចឲ្យបញ្ចេញរសរំលាយអាហារ។
គ. ប្រសិនបើអរម៉ូនទាំងពីរខាងលើអវត្តមាន នោះរសក្រពះ និងរសពោះវៀនតូចមិនអាចផលិតបានទេ ហើយ
ដំណើរការរំលាយអាហារក៏មិនអាចដំណើរការបានដែរ។ ជាពិសេសដំណើរការរំលាយអាហារនៅក្នុងពោះវៀនតូច
ដែលមានគ្រប់អង់ស៊ីមដែលចូលរួមបំបែកម៉ូលេគុលធំៗទៅជាម៉ូលេគុលតូចៗដែលជាសារធាតុចិញ្ចឹមងាយ។
តើអរម៉ូនស្តេរ៉ូអ៊ីតធ្វើសកម្មភាពដូចម្តេចខ្លះទៅលើកោសិកាគោលដៅ?
ចម្លើយ: នៅពេលអរម៉ូនស្តេរ៉ូអ៊ីតជ្រាបចូលក្នុងកោសិកា វាបានភ្ជាប់ទៅនឹងធ្មួលក្នុងស៊ីតូប្លាស ហើយបង្កើតបានជាម៉ូលេគុល
ចម្រុះ អរម៉ូនធ្មួល។ បន្ទាប់មកម៉ូលេគុលចម្រុះនេះក៏ចូលទៅក្នុងណ្វៃយ៉ូកោសិកាគោលដៅ។ ក្នុងណ្វៃយ៉ូកោសិកាគោលដៅ
ម៉ូលេគុលចម្រុះនេះភ្ញោចសេនយថារបេទទមួយឲ្យចមលងក្រមទៅជាARNm។ ARNmចាកចេញពីណ្វៃយ៉ូទៅក្នុងស៊ីតូប្លាស ហើយ
ដឹកនាំសំយោគប្រូតេអ៊ីនយថារបេទទមួយ។
ចូរប្រៀបធៀបអរម៉ូនបិបទីត និងអរម៉ូនស្តេរ៉ូអ៊ីត។
ចម្លើយ: ប្រៀបធៀបអរម៉ូនបិបទីត និងអរម៉ូនស្តេរ៉ូអ៊ីត៖
លក្ខណៈដូចគ្នា
ភ្ជាប់ទៅនឹងធ្មួលកោសិកាគោលដៅ
មានឥទ្ធិពលទៅលើកោសិកាគោលដៅ
បំប្លែងនាទីកោសិកាគោលដៅ
លក្ខណៈខុសគ្នា
អរម៉ូនបិបទីត អរម៉ូនស្តេរ៉ូអ៊ីត
ជាម៉ូលេគុលនៃច្រវាក់អាស៊ីតអាមីនេ - ជាម៉ូលេគុលលីពីតតូចៗដែលផលិតពីកូឡេស្តេរ៉ូល
មិនអាចឆ្លងកាត់ភ្នាសកោសិកាបាន - មានលទ្ធភាពឆ្លងកាត់ភ្នាសកោសិកាបាន
សកម្មភាពកើនឡើងនៅក្នុងស៊ីតូប្លាស - សកម្មភាពកើនឡើងនៅក្នុងណ្វៃយ៉ូបន្ទាប់មកក្នុង
ស៊ីតូប្លាស
ធ្វើសកម្មភាពលឿន - ធ្វើសកម្មភាពយឺត
មានឥទ្ធិពលទៅលើកោសិកាគោលដៅរយៈពេលខ្លី - មានឥទ្ធិពលទៅលើកោសិកាគោលដៅរយៈពេលយូរ
តើក្រពេញអង់ដូគ្រីនសំខាន់ៗរបស់មនុស្សមានអ្វីខ្លះ?
ចម្លើយ: ក្រពេញអង់ដូគ្រីនសំខាន់ៗរបស់មនុស្សគឺ៖
អ៉ីប៉ូតាឡាមុស
ក្រពេញអ៉ីប៉ូភីស
ក្រពេញទីរ៉ូអ៊ីត
ក្រពេញប៉ារ៉ាទីរ៉ូអ៊ីត
ក្រពេញទីមុស
លំពែង
ក្រពេញលើតម្រងនោម
ក្រពេញភេទ
ក្រពះ និងពោះវៀនតូច។
ដូចម្តេចដែលហៅថាអូតូគ្រីន? ប៉ារ៉ាគ្រីន?
ចម្លើយ: + អូតូគ្រីន ជាក្រពេញអង់ដូគ្រីន ដែលផលិតអរម៉ូន ហើយអរម៉ូនរបស់វាមានឥទ្ធិពល ទៅលើកោសិកាគោលដៅ
ខ្លួនឯង។
ប៉ារ៉ាគ្រីន ជាក្រពេញអង់ដូគ្រីន ដែលផលិតអរម៉ូនហើយ អរម៉ូនរបស់វាមានអំពើទៅលើកោសិកាគោលដៅទៅ
កន្លែងផ្សេង។
ក. តើអ៉ីប៉ូតាឡាមុសផលិតអរម៉ូនអ្វីខ្លះ?
ខ. តើអរម៉ូនទាំងនេះផលិតចេញពីកោសិកាអ្វីហើយស្តុកនៅឯណា?
ចម្លើយ: ក. អ៉ីប៉ូតាឡាមុសផលិតអរម៉ូន២គឺអរម៉ូនអុកស៊ីតូស៊ីន និងអរម៉ូនADH។
ខ. អរម៉ូនអុកស៊ីតូស៊ីន និងអរម៉ូនADHផលិតចេញពីកោសិកាណឺរ៉ូនបញ្ចេញក្នុងអ៉ីប៉ូតាឡាមុស ហើយបញ្ជូនតាម
ផ្នែកខាងចុងអាក់សូន ស្តុកទុកក្នុងអ៉ីប៉ូភីសក្រោយ។
តើអរម៉ូនដែលបញ្ចេញដោយកោសិកាបេតា (β) និងកោសិកាអាល់ហាវ (α) របស់លំពែងមានសកម្មភាពដូចម្តេច
ខ្លះ?
ចម្លើយ: + សកម្មភាពអរម៉ូនដែលបញ្ចេញដោយកោសិកាបេតា(β) នៅពេលកម្រិតគ្លុយកូសក្នុងឈាមឡើងខ្ពស់កោសិកា
(β) របស់លំពែងត្រូវបានភ្ញោចរួចបញ្ចេញអរម៉ូនអាំងស៊ុយលីនចូលទៅក្នុងចរន្តឈាមមកភ្ញោចកោសិកាគោលដៅមានដូច
ជាថ្លើម កោសិកាសាច់ដុំជាប់ឆ្អឹង និងជាលិកាខ្លាញ់ ឲ្យចាប់យកគ្លុយកូសប្រើប្រាស់ជាប្រភពថាមពលសកម្មភាពផ្សេងៗ។
គ្លុយកូសនៅសល់បំប្លែងជាគ្លីកូសែនស្តុកក្នុងថ្លើម និងសាច់ដុំជាប់ឆ្អឹង។ ម្យ៉ាងទៀតគ្លុយកូសត្រូវប្លែងជាខ្លាញ់ហើយស្តុក
ទុកក្នុងជាលិកាខ្លាញ់។
សកម្មភាពអរម៉ូនដែលបញ្ចេញដោយកោសិកាអាល់ហាវ(α) ។ នៅពេលកំហាប់គ្លុយកូសក្នុងឈាមធ្លាក់ចុះក្រោមកម្រិត
កំណត់កោសិកា(α) របស់លំពែងត្រូវបានភ្ញោចឲ្យបញ្ចេញអរម៉ូនគ្លុយកាកុងទៅភ្ញោចកោសិកាគោលដៅឲ្យផលិតគ្លុយកូស។
ក្នុងថ្លើមគ្លុយកាកុងបំប្លែងគ្លីកូសែនឲ្យទៅជាគ្លុយកូសសាយចូលទៅក្នុងចរន្តឈាម។ គ្លុយកាកុងធ្វើឲ្យអាស៊ីតអាមីនេ និង
អាស៊ីតខ្លាញ់ប្លែងជាគ្លុយកូសវិញ។
តើអរម៉ូនអុកស៊ីតូស៊ីន និងអរម៉ូនADHមាននាទីអ្វីខ្លះ?
ចម្លើយ: + អរម៉ូនអុកស៊ីតូស៊ីនមាននាទី:
• ភ្ញោចការកន្ត្រាក់នៃសាច់ដុំរបស់ស្បូន ដែលជួយរុញទារកឲ្យចេញពីស្បូនម្តាយនៅពេលសម្រាលកូន។
• ភ្ញោចសាច់ដុំដែលស្ថិតនៅជុំវិញក្រពេញទឹកដោះឲ្យកន្ត្រាក់ដើម្បីបញ្ចេញទឹកដោះតាមរន្ធតូចៗនៅជុំវិញចុងដោះ។
អរម៉ូនADHមាននាទីភ្ញោចបំពង់ប្រមូលផ្តុំនៅក្នុងតម្រងនោមធ្វើឲ្យទឹកជ្រាបចេញវិញទៅក្នុងឈាម។
តើអុកស៊ីតូស៊ីនជាអ្វី? ផលិតនៅឯណា? នៅពេលណា? ហើយមាននាទីអ្វីខ្លះ?
ចម្លើយ: + អុកស៊ីតូស៊ីនជាអរម៉ូន។
វាផលិតចេញពីកោសិកាណឺរ៉ូនបញ្ចេញក្នុងអ៉ីប៉ូតាឡាមុស។
ក្នុងពេលសម្រាល និងក្រោយពេលសម្រាល។
អុកស៊ីតូស៊ីនមាននាទី៖
• ភ្ញោចការកន្ត្រាក់នៃសាច់ដុំរបស់ស្បូន ដែលជួយរុញទារកឲ្យចេញពីស្បូនម្តាយនៅពេលសម្រាលកូន។
• ភ្ញោចសាច់ដុំដែលស្ថិតនៅជុំវិញក្រពេញទឹកដោះឲ្យកន្ត្រាក់ដើម្បីបញ្ចេញទឹកដោះតាមរន្ធតូចៗនៅជុំវិញចុងដោះ។
ហេតុអ្វីបានជាអរម៉ូនភ្ញោចតែកោសិកាគោលដៅ?
ចម្លើយ: បានជាអរម៉ូនភ្ញោចតែកោសិកាគោលដៅ ពីព្រោះកោសិកាគោលដៅមានធ្មួលនៅលើភ្នាសកោសិកា។ ធ្មួលកោសិកា
គោលដៅមានទម្រង់ត្រូវគ្នា នឹងទម្រង់របស់អរម៉ូន ដែលបង្កើតបានជាសារធាតុចម្រុះអរម៉ូន-ធ្មួល។ សារធាតុចម្រុះនេះ
ហើយដែលធ្វើឲ្យកោសិកាគោលដៅឆ្លើយតបទៅនិងអំពើរបស់អរម៉ូន។
តើអរម៉ូនFSH និងLHផលិតចេញពីក្រពេញណា? តើវាមានទំនាក់ទំនងជាមួយក្រពេញភេទយ៉ាងដូចម្តេច? ចូរ
ពន្យល់ដោយសង្ខេប។
ចម្លើយ: + អរម៉ូនFSH និងLHផលិតចេញពីក្រពេញអ៉ីប៉ូភីសមុខ។
វាភ្ញោចការបញ្ចេញអរម៉ូនពីក្រពេញភេទ ( ពងស្វាស និងអូស្វែ)។
ពន្យល់ដោយសង្ខេប:
• អូស្វែ
អរម៉ូនFSH ធ្វើឲ្យកោសិកាហ្វូលីគុលលូតលាស់ និងធ្វើឲ្យកោសិកាហ្វូលីគុលបញ្ចេញអរម៉ូនអឺស្ត្រូសែន។
អរម៉ូនLH ភ្ញោចបណ្តាលឲ្យហ្វូលីគុលដឺក្រាបផ្ទុះបែកបញ្ចេញអូវុលមកក្រៅ។បន្ទាប់មកហ្វូលីគុលផ្ទុះបែកក្លាយជាអង្គ
លឿងបញ្ចេញអរម៉ូនប្រូសេស្តេរ៉ូននិងអឺស្ត្រូសែនតិចតួច។
• ពងស្វាស
អរម៉ូនFSH ភ្ញោចកោសិកាសេរតូលីក្នុងបំពង់សេមីនីស្ពែ ដើម្បីធានានូវកំណកាម៉ែត។
អរម៉ូនLH ភ្ញោចកោសិកាអាំងទែស្ទីស្យែលដែលនៅចន្លោះបំពង់សេមីស្ពែ ឲ្យបញ្ចេញអរម៉ូនតេស្តូស្តេរ៉ូន។
តើប្រូឡាក់ទីនជាអ្វី? ផលិតចេញពីណា? នៅពេលណា? ហើយមាននាទីដូចម្តេចខ្លះ?
ចម្លើយ: + ប្រូឡាក់ទីនជាអរម៉ូន។
វាផលិតចេញពីក្រពេញអ៉ីប៉ូភីសមុខ។
ក្រោយពេលសម្រាលកូន។
ប្រូឡាក់ទីនមាននាទី:
ធ្វើឲ្យក្រពេញទឹកដោះលូតលាស់ និងផលិតទឹកដោះ។
ក្នុងមេតាបូលីសគ្លុយកូស និងខ្លាញ់។
ចូរពិពណ៌នាពីអរម៉ូនលូតលាស់។
ចម្លើយ: + អរម៉ូនលូតលាស់មានឥទ្ធិពលទៅលើការលូតលាស់កម្ពស់គឺឆ្អឹង និងឆ្អឹងខ្ចី។
ក្នុងវ័យកុមារបើការផលិតអរម៉ូនលូតលាស់តិចពេក បណ្តាលឲ្យកុមារកើតជំងឺក្រិស។
បើការផលិតអរម៉ូនលូតលាស់ច្រើនពេក បណ្តាលឲ្យកុមារក្លាយជាមនុស្សដំឡោក។
អរម៉ូនលូតលាស់មានឥទ្ធិពលពិសេសផ្ទាល់ ទៅលើមេតាបូលីស ប្រូតេអ៊ីន គ្លុយកូស និងខ្លាញ់។
ក. តើអ៉ីយ៉ូតមានសារៈសំខាន់ដូចម្តេចខ្លះ?
ខ. តើការបរិភោគអាហារដែលកង្វះអ៉ីយ៉ូតបណ្តាលឲ្យមានផលវិបាកអ្វីខ្លះ?
ចម្លើយ: ក. អ៉ីយ៉ូតមានសារៈសំខាន់:
ចូលរួមជាមួយអាស៊ីតអាមីនេទីរ៉ូស៊ីនពីរ បង្កើតបានជាអរម៉ូនទីរ៉ុកស៊ីន។
ទីរ៉ុកស៊ីន មាននាទីបង្កើនអត្រាមេតាបូលីស ប្រូតេអ៊ីន គ្លុយកូស និងខ្លាញ់។
ខ. ការបរិភោគអាហារដែលកង្វះអ៉ីយ៉ូតធ្វើឲ្យក្រពេញទីរ៉ូអ៊ីតរីកប៉ោងធំបណ្តាលឲ្យកើតជំងឺពកក។
ក. តើមូលហេតុអ្វីដែលធ្វើឲ្យទឹកនោមមានគ្លុយកូសច្រើន?
ខ. តើវត្តមានគ្លុយកូសច្រើន ក្នុងទឹកនោមបណ្តាលឲ្យកើតជំងឺអ្វី?
គ. តើជំងឺទឹកនោមផ្អែមមានរោគសញ្ញាដូចម្តេចខ្លះ?
ចម្លើយ: ក. មូលហេតុដែលធ្វើឲ្យទឹកនោមមានគ្លុយកូសច្រើនបណ្តាលមក ពីកោសិកាអ៉ីឡូឡង់ហ្សេរ៉ង់(កោសិកាβ) ផលិត
អរម៉ូនអាំងស៊ុយលីនមិនគ្រប់គ្រាន់ បរិមាណគ្លុយកូសក្នុងឈាមកើនឡើង ហើយតម្រងនោមមិនអាចធ្វើឲ្យគ្លុយកូសទាំង
អស់ជ្រាបចេញវិញបាន។
ខ. វត្តមានគ្លុយកូសច្រើនក្នុងទឹកនោម បណ្តាលឲ្យកើតជំងឺទឹកនោមផ្អែម។
គ. ជំងឺទឹកនោមផ្អែមមានរោគសញ្ញាដូចជាស្រេកទឹកខ្លាំង នោមច្រើន(ញឹកញាប់)កម្លាំងងយចុះ ស្រកទម្ងន់
ករណីធ្ងន់ធ្ងរអាចមានដំបៅលើខ្នង។
ចូរពិពណ៌នាពីក្រពេញអង់ដូគ្រីនរបស់លំពែង។
ចម្លើយ: លំពែងជាក្រពេញអង់ដូគ្រីនដែលកើតឡើងពីកោសិកាមួយក្រុមហៅថាអ៉ីឡូឡង់ហ្សេរ៉ង់។ អ៉ីឡូនីមួយៗកើតពី
កោសិកាពីរប្រភេទគឺកោសិកាអាល់ហាវ(α) បញ្ចេញគ្លុយកាកុង និងកោសិកាបេតា(β) បញ្ចេញអរម៉ូនអាំងស៊ុយលីន។
អរម៉ូនទាំងនេះតម្រូវមេតាបូលីសគ្លុយកូសក្នុងឈាម។
នៅក្នុងប្រព័ន្ធអង់ដូគ្រីន តើអរម៉ូនមានប៉ុន្មានក្រុម? អ្វីខ្លះ? ចូរពន្យល់?
ចម្លើយ: នៅក្នុងប្រព័ន្ធអង់ដូគ្រីនអរម៉ូនមាន២ក្រុមគឺអរម៉ូនបិបទីត និងអរម៉ូនស្តេរ៉ូអ៊ីត។
ពន្យល់:
អរម៉ូនបិបទីត
ជាម៉ូលេគុលនៃច្រវាក់អាស៊ីតអាមីនេ។
មិនរលាយក្នុងស្រទាប់លីពីត ដែលមានវត្តមានក្នុងភ្នាសកោសិកា។
មិនអាចឆ្លងកាត់ភ្នាសកោសិកាបាន។
អរម៉ូនស្តេរ៉ូអ៊ីត
ជាម៉ូលេគុលលីពីតតូចៗដែលផលិតពីកូឡេស្តេរ៉ូល។
រលាយក្នុងស្រទាប់លីពីត ដែលមានវត្តមានក្នុងភ្នាសកោសិកា។
មានលទ្ធភាពឆ្លងកាត់ភ្នាសកោសិកាបាន។
ជំពូក៤ នាទីរបស់ប្រូតេអ៊ីនក្នុងសារពាងគកាយ
មេរៀនទី១ អាស៊ីតអាមីនេ
• ប្រូតេអ៊ីន ជាសមាសធាតុគីមីគ្រឹះនៃជីវិត។
• ម៉ូណូស្មរបស់ប្រូតេអ៊ីន គឺអាស៊ីតអាមីនេ។
១.ទម្រង់អាស៊ីតអាមីនេ
• អាស៊ីតអាមីនេផ្សំឡើងពីធាតុគីមី៤គឺC H O N ជួនកាលមានផូស្វាត និងស្ពាន់ធ័រ។
• ម៉ូលេគុលអាស៊ីតអាមីនេនីមួយៗផ្សំឡើងពីកាបូនកណ្តាលដោយភ្ជាប់អាតូមHមួយ បណ្ដុំកាបុកស៊ីល (-COOH)
បណ្ដុំអាមីន(-NH2) និងរ៉ាឌីកាល់R។
• រូបមន្តទូទៅរបស់អាស៊ីតអាមីនេគឺ:
• អាស៊ីតអាមីនេ ជាសារធាតុចំណូលទឹក
• នៅកម្រិត pH=7 បណ្ដុំកាបុកស៊ីលបំបែកទៅជាទម្រង់បាស (-COO-
) ហើយបណ្ដុំអាមីនបំបែកទៅជាទម្រង់
អាស៊ីត(-NH3
+
)
• អាស៊ីតអាមីនេនីមួយៗ មានលក្ខណៈជាអាស៊ីតផង និងជាបាសផង។
• អាស៊ីតអាមីនេមួយចំនួន ឬកម្លាយរបស់វាមាននាទីជាអ្នកនាំសារ។
ឧទាហរណ៍ :
គ្លីស៊ីន អាស៊ីតគ្លុយតាមិច សេរ៉ូតូនីនក្លាយមកពីទ្រីបតូហ្វាន វាជាអ្នកបញ្ជូនព័ត៌មានប្រសាទ ហើយមានឥទ្ធិពល
ទៅលើនាទីរបស់កោសិកាគោលដៅ (ឬកោសិកាសាច់ដុំ)។
ទីរ៉ុកស៊ីនអ៉ីនដូល និងអាស៊ីតអាសេទិចឬអុកស៊ីន មាននាទីសម្របសម្រួលនាទីកោសិកា។
អាស៊ីនីន ស៊ីត្រុយលីន និងអ័រនីទីនមាននាទីដឹកនាំមេតាបូលីសក្នុងកោសិកា។
២.ប្រភេទទមសេងៗននអស ៊ីតអម៊ីមន
អ៊ីដ្រូលីសប្រូតេអ៊ីនទទួលបានម៉ូណូស្ម២០ប្រភេទ។ ម៉ូណូស្មរបស់ប្រូតេអ៊ីន គឺអាស៊ីតអាមីនេ។
អាស៊ីតអាមីនេនីមួយៗខុសគ្នាដោយសារ រ៉ាឌីកាល់R។
អាស៊ីតអាមីនេស្តង់ដា ជាអាស៊ីតអាមីនេទាំង២០ប្រភេទ ដែលជាធាតុបង្ករបស់ប្រូតេអ៊ីនគឺវាមនក្រមសេនេទិចជា
អ្នកកំណត់។
អាស៊ីតអាមីនេគ្មានស្តង់ដា ជាអាស៊ីតអាមីនេដែលចាំបាច់ក្នុងមេតាបូលីសនៃកោសិកា ប៉ុន្តែវាមិនមែនជាធាតុបង្ក
របស់ប្រូតេអ៊ីនទេ។
៣.បិបទីត
• សមីការគីមីនៃអាស៊ីតអាមីនេពីរ
បិបទីត ជាបណ្ដុំរវាងការភ្ជាប់អាស៊ីតអាមីនេពីរ ឬច្រើន តែមិនលើសពី១០។
ចំណងបិបទីត ជាសម្ព័ន្ធកូវ៉ាឡង់ដែលភ្ជាប់រវាងបណ្ដុំកាបុកស៊ីល (-COOH) របស់អាស៊ីតអាមីនេមួយ ទៅ
នឹងអាមីន (-NH2) របស់អាស៊ីតអាមីនេមួយទៀត ដោយបាត់បង់មួយម៉ូលេគុលទឹក។
ឧទាហរណ៍ :
• រូបមន្តគីមីនៃឌីបិបទីត :
H2N-CH-CO-NH-CH-COOH
R1 R2
• រូបមន្តគីមីនៃទ្រីបិបទីត :
H2N-CH-CO-NH-CH-CO-NH-CH-COOH
R1 R2 R3
• តេត្រាបិបទីត ប៉ង់តាបិបទីត…។ លើសពី១០អាស៊ីតអាមីនេ ហៅថាប៉ូលីបិបទីត។
សំណួរ-ចម្លើយ
ដូចម្តេចដែលហៅថា បិបទីត? ចំណងបិបទីត?
ចម្លើយ: + បិបទីត ជាបណ្ដុំនៃការភ្ជាប់រវាងអាស៊ីតអាមីនេពីរ ឬច្រើន តែមិនលើសពី១០។
ចំណងបិបទីត ជាសម្ព័ន្ធកូវ៉ាឡង់ដែលភ្ជាប់រវាងបណ្ដុំកាបុកស៊ីល(-COOH) នៃអាស៊ីតអាមីនេមួយ ទៅនឹង
បណ្ដុំអាមីន(-NH2) នៃអាស៊ីតអាមីនេមួយទៀតដោយបាត់បង់មួយម៉ូលេគុលទឹក។
ហេតុអ្វីបានជាគេនិយាយថា អាស៊ីតអាមីនេជាសារធាតុចំណូលទឹក?
ចម្លើយ: បានជាគេនិយាយថាអាស៊ីតអាមីនេជាសារធាតុចំណូលទឹក ព្រោះវារលាយក្នុងទឹក ហើយអាចជ្រាបចូលតាមភ្នាស
កោសិកា ចូលទៅក្នុងកោសិកាដោយងាយ។
តើម៉ូលេគុលអាស៊ីតអាមីនេនីមួយៗផ្សំឡើងពីអ្វីខ្លះ? ចូរសរសេររូបមន្តទូទៅរបស់អាស៊ីតអាមីនេ។
ចម្លើយ: + ម៉ូលេគុលអាស៊ីតអាមីនេនីមួយៗ ផ្សំឡើងពីកាបូនកណ្តាល ដោយភ្ជាប់អាតូមHមួយ បណ្ដុំកាបុកស៊ីល(-COOH)
បណ្ដុំអាមីន(NH2) និងរ៉ាឌីកាល់R។
សរសេររូបមន្តទូទៅអាស៊ីតអាមីនេ
H2N-CH-COOH
R
ហេតុអ្វីបានជាគេនិយាយថា តំណលំដាប់អាស៊ីតអាមីនេកំណត់ទម្រង់ និងនាទីរបស់ប្រូតេអ៊ីន?
ចម្លើយ: បានជាគេនិយាយថាតំណលំដាប់អាស៊ីតអាមីនេកំណត់ទម្រង់ និងនាទីរបស់ប្រូតេអ៊ីន ពីព្រោះលំដាប់តម្រៀបអាស៊ីតអាមីនេក្នុងម៉ូលេគុលប្រូតេអ៊ីនធ្វើឲ្យម៉ូលេគុលនេះមានទម្រង់ខុសៗគ្នា ហើយទម្រង់នេះជាអ្នកកំណត់នូវនាទីរបស់ប្រូតេអ៊ីន។
៥. ចូរសរសេររូបមន្តឌីបិបទីត ដែលកើតឡើងពីការភ្ជាប់រវាងអាស៊ីតអាមីនេពីរ។
ចម្លើយ: 
H
2
N
−
C
H
(
R
1
)
−
C
O
−
N
H
−
C
H
(
R
2
)
−
C
O
O
H
H 
2
​
 N−CH(R 
1
​
 )−CO−NH−CH(R 
2
​
 )−COOH
៦. គេនិយាយថា អាស៊ីតអាមីនេមានលក្ខណៈជាអាស៊ីតផង និងជាបាសផង។ តើពិតឬទេ? ចូរបញ្ជាក់អំណះអំណាងរបស់អ្នក។
ចម្លើយ: ពិត ពីព្រោះក្នុងម៉ូលេគុលអាស៊ីតអាមីនេមានបណ្ដុំកាបុកស៊ីល(-COOH)ផង និងបណ្ដុំអាមីន(-NH₂)ផង។
៧. (លំហាត់រូបមន្តគីមី)
ក. រូបមន្តអាស៊ីតអាមីនេ សេរីន (
R
=
−
C
H
2
O
H
R=−CH 
2
​
 OH
) និង អាឡានីន (
R
=
−
C
H
3
R=−CH 
3
​
 
)។
ខ. រូបមន្តឌីបិបទីតកើតពីអាស៊ីតទាំងពីរ។ (រូបមន្តជាការតភ្ជាប់គ្នារវាងអាស៊ីតទាំងពីរដោយចំណងបិបទីត)។
៨. ហេតុអ្វីបានជាគេនិយាយថា អាស៊ីតអាមីនេជាអ្នកនាំសារ? ក្រៅពីអ្នកនាំសារ តើវាមននាទីអ្វីទៀត?
ចម្លើយ: ពីព្រោះវាជាអ្នកបញ្ជូនព័ត៌មានប្រសាទ ហើយមានឥទ្ធិពលទៅលើនាទីកោសិកាគោលដៅឬកោសិកាសាច់ដុំ។ ក្រៅពីនេះ វាមាននាទីជាអ្នកដឹកនាំក្នុងមេតាបូលីស និងសម្របសម្រួលនាទីរបស់កោសិកា។
៩. ដូចម្តេចដែលហៅថា អាស៊ីតអាមីនេស្តង់ដា? អាស៊ីតអាមីនេគ្មានស្តង់ដា?
ចម្លើយ:
អាស៊ីតអាមីនេស្តង់ដា: ជាអាស៊ីតអាមីនេទាំង២០ប្រភេទ ដែលជាធាតុបង្ករបស់ប្រូតេអ៊ីន គឺវាមានក្រមសេនេទិចជាអ្នកកំណត់។
អាស៊ីតអាមីនេគ្មានស្តង់ដា: ជាអាស៊ីតអាមីនេដែលចាំបាច់ក្នុងមេតាបូលីសនៃកោសិកា ប៉ុន្តែវាមិនមែនជាធាតុបង្ករបស់ប្រូតេអ៊ីនទេ។
មេរៀនទី២ ប្រូតេអ៊ីន
ប្រូតេអ៊ីន ជាសមាសធាតុគីមីគ្រឹះនៃជីវិត ដែលបង្កើតនូវរាល់សមាសភាពរបស់សារពាងគកាយ និងជាសម្ភារៈទ្រទ្រង់រាងកាយរបស់ភាវរស់។
១. រូបផ្តុំរបស់ប្រូតេអ៊ីន
ប្រូតេអ៊ីន ជាប៉ូលីស្មនៃអាស៊ីតអាមីនេ ដែលកើតឡើងពីច្រវាក់ប៉ូលីបិបទីតមួយ ឬច្រើន ហើយមានអាស៊ីតអាមីនេលើសពី ៥០ ឡើងទៅ។
ម៉ូលេគុលដែលទាបបំផុត មានអាស៊ីតអាមីនេតិចជាង ៥០ ហៅថាប៉ូលីបិបទីត។
១.១. ទម្រង់ទី១
ទម្រង់ទី១ របស់ប្រូតេអ៊ីន កើតឡើងពីអាស៊ីតអាមីនេសុទ្ធ។
ទម្រង់ទី១ ខុសគ្នា ដោយសារ តំណលំដាប់ (ចំនួន ប្រភេទ ទីតាំង) អាស៊ីតអាមីនេ។
១.២. ទម្រង់ទី២
ច្រវាក់ប៉ូលីបិបទីត បត់បែនជាខ្សែស្រមោច។
វារឹងមាំដោយសារសម្ព័ន្ធអ៉ីដ្រូសែនរវាងបណ្ដុំកាបុកស៊ីល និងបណ្ដុំអាមីន។
ចំណងបិបទីតរឹងមាំដោយសារ កាបូនជាចំណុចបង្វិលរបស់ច្រវាក់ប៉ូលីបិបទីត។
ទម្រង់បត់បែនរបស់ច្រវាក់ប៉ូលីបិបទីត មានពីរប្រភេទគឺ:
ក្នុងទម្រង់បត់បែនស្រប (ផ្នត់រង្វេល α) ច្រវាក់ប៉ូលីបិបទីត តម្រៀបទៅតាមទិសដៅតែមួយ។
ក្នុងទម្រង់បត់បែនមិនស្រប (ផ្នត់សន្លឹក β) ច្រវាក់ប៉ូលីបិបទីតតម្រៀបក្នុងទិសដៅផ្ទុយគ្នា។
ផ្នត់សន្លឹក β មានភាពស្មុគស្មាញ និងរឹងមាំជាងផ្នត់រង្វេល α។
១.៣. ទម្រង់ទី៣
ច្រវាក់ប៉ូលីបិបទីត បត់បែនជាច្រើនផ្នត់ ធ្វើឱ្យអាស៊ីតអាមីនេឃ្លាតគ្នាស្ថិតមកនៅជាប់គ្នាវិញ។
ដោយសារភាពបត់បែនជាច្រើនផ្នត់ វាក៏ក្លាយជាប្រូតេអ៊ីនគ្រាប់ លំនាំនេះម៉ូលេគុលទឹកភាគច្រើន មិនអាចជ្រាបចូលទៅដល់ផ្នែកខាងក្នុងនៃប្រូតេអ៊ីន។
ប្រូតេអ៊ីនគ្រាប់ ផ្ទុកគ្រាប់តូចៗ ហៅថាដូម៉ែន ដែលមានទម្រង់ជាក់លាក់ធ្វើឱ្យមាននាទីយថាប្រភេទ។
១.៤. ទម្រង់ទី៤
ទម្រង់ទី៤ មានលក្ខណៈកាន់តែស្មុគស្មាញដោយវាបង្កឡើងពីច្រវាក់ប៉ូលីបិបទីតបីឬបួន។
២. នាទីរបស់ប្រូតេអ៊ីន
២.១. កាតាលីក
ប្រូតេអ៊ីន ចូលរួមក្នុងលំនាំនៃការរលាយអាហារ និងក្នុងប្រតិកម្មផ្សេងៗ ដោយបង្កើនល្បឿនប្រតិកម្មគីមី វាចាប់យកថាមពល និងធ្វើជីវសំយោគ។
ឧទាហរណ៍: រីប៊ុយឡូសប៊ីផូស្វាតកាបុកស៊ីឡាសនីត្រូសេណាស។
២.២. ប្រូតេអ៊ីនទម្រង់
ប្រូតេអ៊ីន ជាសមាសធាតុចម្បងក្នុងការភ្ជាប់ជាលិកា និងធ្វើឱ្យជាលិកាក្នុងសារពាងគកាយមានភាពយឺត។
ឧទាហរណ៍: កូឡាស្សែន អេឡាស្ទីន។
២.៣. អ្នកធ្វើចលនា
ប្រូតេអ៊ីន អាក់ទីន ម្យូស៊ីន និងប្រូតេអ៊ីនផ្សេងៗទៀតក្នុងស៊ីតូប្លាស បង្កើតជាគ្រោងឆ្អឹងកោសិកា ធ្វើសកម្មភាពចំណែកកោសិកា អិចសូស៊ីតូស អង់ដូស៊ីតូស និងចលនារបស់កោសិកាសផងដែរ។
អិចសូស៊ីតូស: ជាការដឹកនាំសារធាតុចេញពីក្នុងកោសិកាដោយថង់ស៊ីតូប្លាស។
អង់ដូស៊ីតូស: ជាការដឹកនាំសារធាតុចូលទៅក្នុងកោសិកាដោយថង់ស៊ីតូប្លាស។
២.៤. អ្នកការពារ
ប្រូតេអ៊ីន កេរ៉ាទីន: ការពារសារពាងគកាយប្រឆាំងនឹងការជ្រៀតចូលនៃមេរោគនៅពេលមានរបួស។
ប្រូតេអ៊ីន ត្រុំប៊ីន និងហ្វីប្រ៊ីណូសែន: ការពារការបាត់បង់ឈាម នៅពេលដាច់សរសៃឈាម ដោយធ្វើឱ្យឈាមកក។
ប្រូតេអ៊ីន អង់ទីករ: ការពារសារពាងគកាយ ពីការជ្រៀតចូលនៃភ្នាក់ងារបង្ករោគ។
២.៥. អ្នកតម្រូវ(អរម៉ូន)
អរម៉ូនក្នុងកោសិកាយថាប្រភេទ ប្រែប្រួលទៅតាមនាទីរបស់កោសិកា។
ឧទាហរណ៍:
អាំងស៊ុយលីន និងគ្លុយកាកុង តម្រូវមេតាបូលីសគ្លុយកូសក្នុងឈាម។
អរម៉ូនលូតលាស់ភ្ញោចកោសិកាលូតលាស់ឲ្យធ្វើចំណែក។
២.៦. អ្នកដឹកនាំ
ប្រូតេអ៊ីន ដឹកនាំម៉ូលេគុល ឬអ៉ីយ៉ុងនៃសារធាតុផ្សេងៗចូលក្នុងកោសិកា។
អ៉ីយ៉ុង Na⁺, K⁺, Mg⁺⁺, Ca⁺⁺, SO₄⁻⁻ ។ល។
ប្រូតេអ៊ីនអេម៉ូក្លូប៊ីន ដឹកនាំអុកស៊ីសែនពីសួតទៅជាលិកា។
លីប៉ូប្រូតេអ៊ីន ដឹកនាំលីពីតពីថ្លើមនិងពោះវៀនតូចទៅកាន់សរីរាង្គផ្សេងៗ។
តាមទម្រង់របស់វា គេចែកប្រូតេអ៊ីនជាពីរក្រុម:
ប្រូតេអ៊ីនសរសៃ: ជាម៉ូលេគុលវែងៗ ហើយស្វិត មិនរលាយក្នុងទឹក និងមាននាទីជាប្រូតេអ៊ីនទម្រង់ អ្នកធ្វើចលនានិងជាអ្នកការពារ។ ឧទាហរណ៍: ប្រូតេអ៊ីនមាននៅក្នុងស្បែក សក់ ក្រចក។ល។
ប្រូតេអ៊ីនគ្រាប់: ជាម៉ូលេគុលរាងមូលតូចៗ ហើយរលាយក្នុងទឹក និងមាននាទីជាអង់ស៊ីម អ្នកដឹកនាំ អង់ទីករ អរម៉ូន។
តាមសមាសភាពរបស់វា គេចែកប្រូតេអ៊ីនជា:
ប្រូតេអ៊ីនងាយ: ជាប្រូតេអ៊ីនដែលផ្សំឡើងពីអាស៊ីតអាមីនេសុទ្ធ។ ឧទាហរណ៍: សេរ៉ូមអាល់ប៊ុយមីន កេរ៉ាទីន។
ប្រូតេអ៊ីនស្មុគស្មាញ: ជាប្រូតេអ៊ីនដែលផ្សំឡើងពីអាស៊ីតអាមីនេ និងសមាសធាតុដទៃទៀត ដែលមិនមែនជាប្រូតេអ៊ីន។
ក្រុមប្រូស្តាទិច: ជាផ្នែកមួយនៃម៉ូលេគុលស្មុគស្មាញ(ហេតេរ៉ូប្រូតេអ៊ីន) ដែលមិនមែនជាអាស៊ីតអាមីនេ ហើយមានតួនាទីសំខាន់ ក្នុងសកម្មភាពនៃប្រូតេអ៊ីន។ ឧទាហរណ៍: លីប៉ូប្រូតេអ៊ីន ផ្ទុកលីពីត, គ្លីកូប្រូតេអ៊ីន ផ្ទុកកាបូនអ៉ីដ្រាត, ផូស្វ័រប្រូតេអ៊ីន ផ្ទុកផូស្វាត, មេតាឡូប្រូតេអ៊ីន ផ្ទុកអ៉ីយ៉ុងលោហៈ, ស្ពាន់ធ័រប្រូតេអ៊ីន ផ្ទុកស្ពាន់ធ័រ។
កត្តាដែលធ្វើឲ្យប្រូតេអ៊ីន បាត់បង់គុណភាព:
អាស៊ីត ឬបាសខ្លាំង: បម្រែបម្រួល pH ធ្វើឲ្យកើនឬបាត់បង់អ៉ីយ៉ុងអាស៊ីតអាមីនេក្នុងច្រវាក់ប៉ូលីបិបទីត ដែលបណ្តាលឲ្យសម្ព័ន្ធអ៉ីដ្រូសែនត្រូវបានបង្អាក់។
អង្គធាតុរំលាយ: សារធាតុរំលាយមិនប៉ូលែ ផ្តាច់សម្ព័ន្ធជួបទឹកនៃទម្រង់ទី3 និងទី4របស់ប្រូតេអ៊ីន។ សារធាតុរំលាយប៉ូលែផ្តាច់សម្ព័ន្ធអ៉ីយ៉ុងនៃទម្រង់ប្រូតេអ៊ីន។
សាប៊ូ: ម៉ូលេគុលសាប៊ូបង្អាក់ភាពបត់បែនរបស់ប្រូតេអ៊ីន ហើយធ្វើឲ្យច្រវាក់ប៉ូលីបិបទីតរលា។
ភ្នាក់ងារផ្សេងៗ: អ៊ុយរ៉េបង្អាក់សម្ព័ន្ធអ៉ីដ្រូសែន និងការជ្រាបចូលនៃទឹក។
កំហាប់អំបិល: កំណើននៃកំហាប់អំបិលធ្វើឲ្យកម្រិតរលាយក្នុងទឹកនៃប្រូតេអ៊ីនសរសៃគួរឲ្យកត់សម្គាល់។
លោហៈធាតុធ្ងន់: បារត សំណ ផ្ដាច់សម្ព័ន្ធអ៉ីយ៉ុងរវាងបន្ទុកអគ្គិសនី(+) និងបន្ទុកអគ្គិសនី(-) ធ្វើឲ្យទម្រង់ និងនាទីរបស់ប្រូតេអ៊ីនប្រែប្រួល។
បម្រែបម្រួលសីតុណ្ហភាព: សីតុណ្ហភាពកាន់តែខ្ពស់ សកម្មភាពប្រូតេអ៊ីនកើនឡើង។ សីតុណ្ហភាពងយចុះ ការចងសម្ព័ន្ធអ៉ីដ្រូសែនត្រូវបានបង្អាក់។
ចលនាមេកានិច: ការកូរ ឬកិន បង្អាក់កម្លាំងបង្រួមទម្រង់ប្រូតេអ៊ីន។
សំណួរ-ចម្លើយ (មេរៀនទី២)
១. ដូចម្តេចដែលហៅថាប្រូតេអ៊ីនងាយ? ប្រូតេអ៊ីនស្មុគស្មាញ? ចូរឲ្យឧទាហរណ៍បញ្ជាក់ចំនួនពីរ។
ចម្លើយ:
ប្រូតេអ៊ីនងាយ: ជាប្រូតេអ៊ីនដែលផ្សំឡើងពីអាស៊ីតអាមីនេសុទ្ធ។ ឧទាហរណ៍: សេរ៉ូមអាល់ប៊ុយមីន, កេរ៉ាទីន។
ប្រូតេអ៊ីនស្មុគស្មាញ: ជាប្រូតេអ៊ីនដែលផ្សំឡើងពីអាស៊ីតអាមីនេ និងសមាសធាតុដទៃទៀតដែលមិនមែនជាអាស៊ីតអាមីនេ។ ឧទាហរណ៍: លីប៉ូប្រូតេអ៊ីន, គ្លីកូប្រូតេអ៊ីន។
២. ដូចម្តេចដែលហៅថាអង់ដូស៊ីតូស? អិចសូស៊ីតូស?
ចម្លើយ:
អង់ដូស៊ីតូស: ជាការដឹកនាំសារធាតុចូលទៅក្នុងកោសិកាដោយថង់ស៊ីតូប្លាស។
អិចសូស៊ីតូស: ជាការដឹកនាំសារធាតុចេញពីកោសិកាដោយថង់ស៊ីតូប្លាស។
៣. តើប្រូតេអ៊ីនមានសារៈសំខាន់អ្វីខ្លះចំពោះសារពាងគកាយ? តើប្រូតេអ៊ីនមាននាទីអ្វីខ្លះ ក្នុងដំណើរការប្រព្រឹត្តទៅរបស់សារពាងគកាយ?
ចម្លើយ:
សារៈសំខាន់: ជាសមាសធាតុគ្រឹះនៃជីវិត ដែលបង្កើតនូវរាល់សមាសភាពរបស់សារពាងគកាយ និងជាសម្ភារៈទ្រទ្រង់រាងកាយ។
នាទី: ជាអង់ស៊ីម, ជាអរម៉ូន, ជាអ្នកធ្វើចលនា, ជាអ្នកការពារ, ជាអ្នកដឹកនាំ, និងជាប្រូតេអ៊ីនទម្រង់។
៤. ដូចម្តេចដែលហៅថា ក្រុមប្រូស្តាទិច? ចូររកឧទាហរណ៍ក្រុមប្រូស្តាទិចឲ្យបានបី?
ចម្លើយ: ក្រុមប្រូស្តាទិច ជាផ្នែកមួយនៃម៉ូលេគុលប្រូតេអ៊ីនស្មុគស្មាញ (ហេតេរ៉ូប្រូតេអ៊ីន) ដែលមិនមែនជាអាស៊ីតអាមីនេ ហើយមានតួនាទីសំខាន់ក្នុងសកម្មភាពប្រូតេអ៊ីន។ ឧទាហរណ៍: លីប៉ូប្រូតេអ៊ីន (ផ្ទុកលីពីត), គ្លីកូប្រូតេអ៊ីន (ផ្ទុកកាបូនអ៉ីដ្រាត), ផូស្វ័រប្រូតេអ៊ីន (ផ្ទុកផូស្វាត)។
៥. តើប្រូតេអ៊ីនសរសៃ មានលក្ខណៈនិងនាទីដូចម្តេចខ្លះ? ចូរឲ្យឧទាហរណ៍ បញ្ជាក់។
ចម្លើយ:
លក្ខណៈ: ជាម៉ូលេគុលវែងៗ ហើយស្វិត និងមិនរលាយក្នុងទឹក។
នាទី: ជាអ្នកធ្វើចលនា, ជាអ្នកការពារ, និងជាប្រូតេអ៊ីនទម្រង់។
ឧទាហរណ៍: ប្រូតេអ៊ីនក្នុងស្បែក, ក្រចក, សក់។
៦. ហេតុអ្វីបានជាសាប៊ូអាចធ្វើឲ្យច្រវាក់ប៉ូលីបិបទីតរលា?
ចម្លើយ: ព្រោះម៉ូលេគុលសាប៊ូអាចបង្អាក់ភាពបត់បែនរបស់ប្រូតេអ៊ីន ជាហេតុធ្វើឲ្យច្រវាក់ប៉ូលីបិបទីតរលា។
៧. ហេតុអ្វីបានជាគេថាប្រូតេអ៊ីនជាអ្នកធ្វើចលនា?
ចម្លើយ: ពីព្រោះប្រូតេអ៊ីនអាក់ទីន(ហ្វីឡាម៉ង់ឆ្មារៗ) ម្យូស៊ីន(កូនបំពង់តូចៗ) និងប្រូតេអ៊ីនផ្សេងៗទៀតក្នុងស៊ីតូប្លាសនៃកោសិកា បង្កើតជាគ្រោងកោសិកាធ្វើសកម្មភាពចំណែកកោសិកា, អង់ដូស៊ីតូស, អិចសូស៊ីតូស និងចលនារបស់កោសិកាសផងដែរ។
៨. ចូរប្រៀបធៀបប្រូតេអ៊ីនសរសៃ និងប្រូតេអ៊ីនគ្រាប់។
ចម្លើយ:
លក្ខណៈដូចគ្នា: បង្កឡើងពីអាស៊ីតអាមីនេ, ជាច្រវាក់ប៉ូលីបិបទីត។
លក្ខណៈខុសគ្នា:
ប្រូតេអ៊ីនសរសៃ: ជាម៉ូលេគុលវែងៗហើយស្វិត, មិនរលាយក្នុងទឹក, មាននាទីជាអ្នកធ្វើចលនា ជាអ្នកការពារ និងជាប្រូតេអ៊ីនទម្រង់។
ប្រូតេអ៊ីនគ្រាប់: ជាម៉ូលេគុលរាងមូលតូចៗ, រលាយក្នុងទឹក, មាននាទីជាអង់ស៊ីម ជាអ្នកដឹកនាំនិងជាអង់ទីករ។
មេរៀនទី៣ អង់ស៊ីម
១. អ្វីទៅជាអង់ស៊ីម?
ក្នុងបន្ទប់ពិសោធន៍: ដើម្បីបង្កើនល្បឿនប្រតិកម្មគីមីគេប្រើកត្តា កំហាប់ប្រតិករ និងកាតាលីករអសរីរាង្គ។ កាលណាកត្តាកាន់តែក្តៅខ្លាំង ចលនានៃការប៉ះទង្គិចរបស់ម៉ូលេគុលកាន់តែកើនឡើង។
ក្នុងសារពាងគកាយ: មានប្រតិកម្មគីមីជីវៈជាច្រើន ដើម្បីបង្កើនល្បឿនប្រតិកម្មគីមីជីវៈទាំងនោះ ត្រូវការអង់ស៊ីមទើបដំណើរការអាចប្រព្រឹត្តទៅបាន។ (ឧទាហរណ៍: បំបែកអាមីដុង លីពីត ប្រូតេអ៊ីន; អង់ស៊ីមកាតាឡាសបំបែកទឹកអុកស៊ីសែន)។
អង់ស៊ីម ជាកាតាលីករជីវៈ ដែលជួយជំរុញល្បឿនប្រតិកម្មគីមីជីវៈផ្សេងៗ។ អង់ស៊ីមទាំងអស់ជាប្រូតេអ៊ីន។
សមីការ៖ 
E
+
S
→
E
S
→
E
+
P
E+S→ES→E+P
 (អង់ស៊ីម + ស៊ុបស្ត្រាត 
→
→
 អង់ស៊ីមស៊ុបស្ត្រាត 
→
→
 អង់ស៊ីម + ផលិតផល)
២. ចំណែកថ្នាក់អង់ស៊ីម
គេធ្វើចំណែកថ្នាក់ឈ្មោះអង់ស៊ីម ដោយផ្អែកលើកត្តា២យ៉ាងគឺ:
យថាប្រភេទនៃកាតាលីករ ដែលជំរុញល្បឿនប្រតិកម្មគីមី។
យកឈ្មោះស៊ុបស្ត្រាត ហើយបញ្ចប់ដោយពាក្យអាស។
គេធ្វើចំណែកថ្នាក់អង់ស៊ីមជា៦ក្រុមធំៗ:
ក. អុកស៊ីដូរេដុកតាស: ចូលរួមក្នុងប្រតិកម្មអុកស៊ីដូរេដុកម្ម (ឧ. ដេអ៉ីដ្រូសេណាស, អុកស៊ីសេណាស, ពេអុកស៊ីដាស...)។
ខ. ប្តង់ស្វែររ៉ាស: ចូលរួមប្រតិកម្មគីមីយថាប្រភេទ ដោយផ្ទេរម៉ូលេគុល ពីបណ្ដុំមួយ ទៅបណ្ដុំមួយទៀត (ឧ. ប្តង់ស៍កាបុកស៊ីឡាស)។
គ. អ៉ីដ្រូឡាស: ចូលរួមក្នុងប្រតិកម្មអ៉ីដ្រូលីស (ឧ. អាមីឡាស, ប្រូតេអាស, លីប៉ាស...)។
ឃ. លីយ៉ាស: បំបែកទឹក(H₂O), កាបូនឌីអុកស៊ីត (CO₂), និងអាម៉ូញ៉ាក់(NH₃)។
ង. អ៉ីសូស្មេរ៉ាស: ជំរុញប្រតិកម្មក្នុងម៉ូលេគុល ដើម្បីរៀបចំម៉ូលេគុលជាថ្មីឡើងវិញ (ឧ. អេពីស្មេរ៉ាស, មុយតាស)។
ច. លីហ្កាស: ចូលរួមក្នុងប្រតិកម្មបង្កើតសម្ព័ន្ធគីមីរវាងម៉ូលេគុលស៊ុបស្ត្រាតពីរ (ឧ. សាំងតេតាស, កាបុកស៊ីឡាស)។
៣. លក្ខណៈរបស់អង់ស៊ីម
អង់ស៊ីម ជាប្រូតេអ៊ីនដែលមានសកម្មភាពខ្លាំងក្លា (អង់ស៊ីមតិចតួចអាចបង្កើនប្រតិកម្មបានច្រើន)។
អង់ស៊ីមមានអំពើជាយថាប្រភេទ (អំពើលើស៊ុបស្ត្រាតតែមួយបែប)។
ក. ឥទ្ធិពលនៃសីតុណ្ហភាព:
កើនដល់ ១០°C: សកម្មភាពកើនទ្វេដង។
៤០°C ទៅ ៤៥°C: សកម្មភាពខ្លាំងក្លាបំផុត។
ខ្ពស់ពេក (>៤៥°C) ឬទាបពេក (០°C): អង់ស៊ីមត្រូវបានបំផ្លាញ។
ខ. ឥទ្ធិពល pH:
pH=7 សកម្មភាពអង់ស៊ីមកើនដល់អតិបរមា។
pH<7 ឬ pH>7 សកម្មភាពងយចុះ។
pH=4 ឬ pH=9 អង់ស៊ីមត្រូវបានបាត់បង់។
គ. ឥទ្ធិពលកំហាប់ស៊ុបស្ត្រាត និងអង់ស៊ីម: កាលណាកំហាប់កាន់តែច្រើន ល្បឿនប្រតិកម្មកាន់តែលឿន (សមាមាត្រគ្នា)។
ឃ. អង់ស៊ីមត្រូវការកូអង់ស៊ីម: កូអង់ស៊ីមជាអង្គធាតុសមាសមិនមែនប្រូតេអ៊ីន (ឧ. វីតាមីន B)។
ង. អង់ស៊ីមជាកាតាលីករដែលមានប្រតិកម្មត្រឡប់: 
A
+
B
⇌
C
+
D
A+B⇌C+D
។
សំណួរ-ចម្លើយ (មេរៀនទី៣)
១. ក. តើអង់ស៊ីមទាំងអស់ជាប្រូតេអ៊ីនឬទេ? ខ. ដូចម្តេចដែលហៅថាអង់ស៊ីម?
ចម្លើយ:
ក. អង់ស៊ីមទាំងអស់ជាប្រូតេអ៊ីន។
ខ. អង់ស៊ីមជាកាតាលីករជីវៈដែលជំរុញល្បឿនប្រតិកម្មគីមី-ជីវៈផ្សេងៗ។
២. តើគេធ្វើចំណែកថ្នាក់ឈ្មោះអង់ស៊ីមរបៀបដូចម្តេច?
ចម្លើយ: ដោយផ្អែកលើកត្តាពីរយ៉ាង៖
យថាប្រភេទនៃកាតាលីករដែលជំរុញល្បឿនប្រតិកម្មគីមី។
យកឈ្មោះស៊ុបស្ត្រាតហើយបញ្ចប់ដោយពាក្យអាស។
៣. តើគេហៅឈ្មោះរបស់អង់ស៊ីមបានត្រឹមត្រូវ ដោយផ្អែកលើកត្តាអ្វីខ្លះ?
ចម្លើយ: (ដូចចម្លើយទី២)។
៤. តើគេធ្វើចំណែកថ្នាក់អង់ស៊ីមជាប៉ុន្មានក្រុម? អ្វីខ្លះ?
ចម្លើយ: ៦ក្រុមធំៗគឺ៖ អុកស៊ីដូរេដុកតាស, ប្តង់ស្វែររ៉ាស, អ៉ីដ្រូឡាស, លីយ៉ាស, អ៉ីសូស្មេរ៉ាស, និងលីហ្កាស។
៥. ហេតុអ្វីបានជាគេនិយាយថាអង់ស៊ីមជាប្រូតេអ៊ីនយថាប្រភេទ?
ចម្លើយ: ពីព្រោះអង់ស៊ីមមួយប្រភេទមានអំពើទៅលើស៊ុបស្ត្រាតតែមួយបែបប៉ុណ្ណោះ។
៦. ដូចម្តេចដែលហៅថាអ៉ីដ្រូឡាស? ចូររកឧទាហរណ៍អ៉ីដ្រូឡាសឲ្យបានបី។
ចម្លើយ:
អ៉ីដ្រូឡាស ជាអង់ស៊ីមដែលចូលរួមក្នុងប្រតិកម្មអ៉ីដ្រូលីស។
ឧទាហរណ៍: ប្រូតេអាស, លីប៉ាស, កាបូអ៉ីដ្រាស។
៧. ហេតុអ្វីបានជាសីតុណ្ហភាពខ្ពស់ពេក ឬទាបពេកអង់ស៊ីមប្រែជាបាត់បង់គុណភាព?
ចម្លើយ: ពីព្រោះអង់ស៊ីមជាប្រូតេអ៊ីន។ សីតុណ្ហភាពខ្ពស់ឬទាបពេក ធ្វើឲ្យចំណងបិបទីតរលាយ សម្ព័ន្ធអ៉ីដ្រូសែនត្រូវផ្តាច់ ដែលបណ្តាលឲ្យទម្រង់និងនាទីប្រូតេអ៊ីនប្រែប្រួល (មិនអាចមានសកម្មភាពជាកាតាលីករ)។
៨. ចូរពណ៌នាពីលក្ខណៈរបស់អង់ស៊ីម។
ចម្លើយ: ជាប្រូតេអ៊ីនយថាប្រភេទ, មានសកម្មភាពខ្លាំងក្លា, ប្រែប្រួលទម្រង់តាមសីតុណ្ហភាព/pH/កំហាប់, ជាកាតាលីករដែលមានប្រតិកម្មត្រលប់, អង់ស៊ីមខ្លះត្រូវការកូអង់ស៊ីម។
៩. តើឥទ្ធិពលសីតុណ្ហភាពទៅលើសកម្មភាពអង់ស៊ីមដូចម្តេចខ្លះ?
ចម្លើយ:
កើនដល់ ១០°C: សកម្មភាពកើនទ្វេដង។
៤០°C - ៤៥°C: សកម្មភាពខ្លាំងក្លាបំផុត។
ខ្ពស់ពេក (>៤៥°C) ឬទាបពេក (០°C): អង់ស៊ីមត្រូវបានបំផ្លាញ។
១០. ហេតុអ្វីបានជាគេថាសកម្មភាពផ្សេងៗក្នុងសារពាងគកាយមិនអាចប្រព្រឹត្តទៅបានបើគ្មានអង់ស៊ីម?
ចម្លើយ: ព្រោះប្រតិកម្មគីមី-ជីវៈក្នុងរាងកាយត្រូវការកត្តាដើម្បីបង្កើនល្បឿន។ យើងមិនអាចប្រើកម្ដៅខ្លាំង ឬកាតាលីករអសរីរាង្គបានទេ ដូច្នេះត្រូវការអង់ស៊ីមទើបដំណើរការបាន។
១១. ហេតុអ្វីបានជាក្នុងសារពាងគកាយមានអង់ស៊ីមច្រើនប្រភេទ?
ចម្លើយ: ព្រោះក្នុងសារពាងគកាយមានរាប់ពាន់ប្រតិកម្មគីមីខុសៗគ្នា ហើយអង់ស៊ីមមួយប្រភេទមានអំពើលើប្រតិកម្មគីមីតែមួយបែបប៉ុណ្ណោះ។
ជំពូក៥ ព័ត៌មានមសមនទិច និងកា សំដែងមចញននស្សន
មេរៀនទី១ ADN ជាទប្មព័ត៌មានមសមនទិច
១. សមាសធាតុគីមីនៃព័ត៌មានសេនេទិច
ពិសោធន៍របស់លោកគ្រីហ្វីត (Griffith): បង្ហាញថាបាក់តេរី R បានក្រេបបំប្លែងជាបាក់តេរី S (បង្កជំងឺ) ដោយសារធាតុមួយដែលបានមកពីបាក់តេរី S ងាប់។
ពិសោធន៍របស់លោកអាវីរី (Avery): សន្និដ្ឋានថា ADN ជាម៉ូលេគុលបំប្លែង និងជាទម្រព័ត៌មានសេនេទិច។
ពិសោធន៍របស់លោកហឺស៊ី និងឆាស (Hershey & Chase): ពិសោធន៍ជាមួយវីរុសបាក់តេរីយ៉ូផាស្ស បញ្ជាក់ថា ADN ពិតជាទម្រព័ត៌មានសេនេទិច មិនមែនប្រូតេអ៊ីនទេ។
២. ទម្រង់ម៉ូលេគុល ADN
២.១. ធាតុបង្ក: អ៉ីដ្រូលីស ADN ទទួលបាន អាស៊ីតផូស្វរិច (
H
3
P
O
4
H 
3
​
 PO 
4
​
 
), ស្ករដេអុកស៊ីរីបូស (
C
5
H
10
O
4
C 
5
​
 H 
10
​
 O 
4
​
 
), និងបាសអាសូត (ពុយរីន: A, G និង ពីរីមីឌីន: T, C)។ ម៉ូលេគុល ADN ជាប៉ូលីស្មនៃនុយក្លេអូទីត។
២.២. លក្ខណៈបាសអាសូត (ឆាហ្កាហ្វ): ក្នុងប្រភេទភាវរស់មួយ %A=%T និង %C=%G។ ផលធៀប 
A
+
G
T
+
C
=
1
T+C
A+G
​
 =1
 (ថេរ) តែ 
A
+
T
C
+
G
C+G
A+T
​
 
 ប្រែប្រួល។
២.៣. គំរូម៉ូលេគុល ADN (វ៉ាត់ស៊ុន និងគ្រីក):
ADN ជាប៉ូលីស្មនៃនុយក្លេអូទីត បង្កើតពីច្រវាក់ពីរខ្សែស្របោន រុំជារង្វេលជុំវិញអ័ក្ស។
ច្រវាក់ទាំងពីរភ្ជាប់គ្នាដោយសម្ព័ន្ធអ៉ីដ្រូសែនខ្សោយ តាមគោលការណ៍បំពេញបាស: A=T (២សម្ព័ន្ធ), C=G (៣សម្ព័ន្ធ)។
ប្រវែងមួយជំហាន (3.4nm) មាន ១០ គូបាស។
៣. សវ័យដំឡើងទ្វេ ADN
សវ័យដំឡើងទ្វេ ADN ធ្វើនៅក្នុងណ្វៃយ៉ូនៅវគ្គ S នៃចន្លោះវគ្គ។
ដំណើរការ:
ច្រវាក់ទាំងពីររលា និងបែកចេញពីគ្នាដោយផ្តាច់សម្ព័ន្ធអ៉ីដ្រូសែន (ដោយអង់ស៊ីម ADN ប៉ូលីមេរ៉ាស)។
នុយក្លេអូទីតសេរីរត់ទៅភ្ជាប់នុយក្លេអូទីតក្នុងច្រវាក់នីមួយៗនៃ ADN មេ តាមគោលការណ៍បំពេញបាស។
ADN កូនទាំងពីរដូចគ្នាបេះបិទ និងដូច ADN មេ។
លក្ខណៈ: ពាក់កណ្តាលរក្សាទុក (Semi-conservative)។
សំណួរ-ចម្លើយ (មេរៀនទី១)
១. តើនុយក្លេអូទីតជាអ្វី? វាផ្សំឡើងពីធាតុអ្វីខ្លះ? តើវាមានប៉ុន្មានប្រភេទ?
ចម្លើយ:
នុយក្លេអូទីត ជាម៉ូណូស្ម(ឬជាឯកតានៃធាតុបង្ក)របស់ ADN។
ផ្សំឡើងពីអាស៊ីតផូស្វរិចមួយ, ស្ករដេអុកស៊ីរីបូសមួយ, និងបាសអាសូតមួយ។
ដោយសារបាសអាសូតមាន៤ប្រភេទ (A, T, C, G) នុយក្លេអូទីតក៏មាន៤ប្រភេទដែរ។
២. ហេតុអ្វីបានជានុយក្លេអូទីតតែ៤ប្រភេទ អាចបង្កើតម៉ូលេគុលADNខុសគ្នាជាច្រើន?
ចម្លើយ: ពីព្រោះម៉ូលេគុល ADN នីមួយៗកើតពីនុយក្លេអូទីតពីរាប់ម៉ឺនទៅរាប់លាន ដែលតម្រៀបទៅតាមតំណលំដាប់ជាក់លាក់។ ភាពខុសគ្នាអាស្រ័យលើ ចំនួន, ប្រភេទ, និងទីតាំងនៃនុយក្លេអូទីត។
៣. ចូរបកស្រាយពីចលនការសវ័យដំឡើងទ្វេ ADN។
ចម្លើយ: ប្រព្រឹត្តទៅក្នុងណ្វៃយ៉ូ (វគ្គ S) ក្រោមអំពើអង់ស៊ីម ADN ប៉ូលីមេរ៉ាស។
ច្រវាក់ទាំងពីររលា និងបែកចេញពីគ្នាដោយផ្តាច់សម្ព័ន្ធអ៉ីដ្រូសែន។
នុយក្លេអូទីតសេរីរត់ទៅបំពេញជាមួយនុយក្លេអូទីតច្រវាក់ម្ខាងៗរបស់ ADN មេ តាមគោលការណ៍បំពេញបាស (A-T, C-G)។
៤. ក្រោយពេលដំឡើងទ្វេហើយ ហេតុអ្វីបានជាម៉ូលេគុល ADN កូនទាំងពីរដូចគ្នាបេះបិទទៅនឹងម៉ូលេគុល ADN មេ?
ចម្លើយ: ព្រោះច្រវាក់ទាំងពីររបស់ ADN មេមាននាទីជាពុម្ពគំរូ ឯនុយក្លេអូទីតសេរីបំពេញតាមគោលការណ៍បំពេញបាស។ ដូច្នេះ ADN កូនមានច្រវាក់ម្ខាងជាពុម្ពចាស់ និងម្ខាងទៀតជាច្រវាក់ថ្មី ដែលដូចគ្នាបេះបិទនឹង ADN មេ។
៥. គេថា ADN ជាទម្រព័ត៌មានសេនេទិច។ តើពិតឬទេ? ពីព្រោះអ្វី?
ចម្លើយ: ពិត។ ពីព្រោះក្នុងម៉ូលេគុល ADN មានតំណលំដាប់នុយក្លេអូទីតជាក់លាក់ ហើយនេះជាព័ត៌មានសេនេទិច (ប្លង់) សម្រាប់ដឹកនាំការសាងសង់លក្ខណៈរបស់សារពាងគកាយ។
[ផ្នែកសង្ខេបរូបមន្ត ADN និងលំហាត់គណនា ADN ទំព័រ ៨៨-១២៤]
(ផ្នែកនេះជាលំហាត់គណនាជីវវិទ្យា ខ្ញុំមិនបានស្រង់អត្ថបទលម្អិតទេ ប៉ុន្តែវាគ្របដណ្តប់លើការគណនាប្រវែង, ចំនួននុយក្លេអូទីត, សម្ព័ន្ធអ៉ីដ្រូសែន, ម៉ាស់ម៉ូលេគុល ។ល។)
មេរៀនទី២ ការសំដែងចេញនៃសេន
១. សកម្មភាពនៃសេន
ពិសោធន៍: ប៊ីដល និងតាទុម បញ្ចាំងកាំរស្មី X លើស្ព័រផ្សិត បានសន្និដ្ឋានថា "សេនមួយដឹកនាំសំយោគអង់ស៊ីមមួយ"។
សេន: ជាអង្កត់មួយរបស់ ADN ដែលផ្ទុកព័ត៌មានសេនេទិចសម្រាប់កំណត់សំយោគប្រូតេអ៊ីនយថាប្រភេទមួយ។
ប្រៀបធៀប ADN និង ប្រូតេអ៊ីន: ខុសគ្នាត្រង់ធាតុបង្ក (នុយក្លេអូទីត vs អាស៊ីតអាមីនេ), ចំនួនខ្សែ (២ vs ១), ប្រវែង និងម៉ាស់ម៉ូលេគុល។
២. ការចម្លងព័ត៌មានសេនេទិច
ARN: កើតពី ADN មាន ៣ ប្រភេទ៖ ARNm (នាំសារ), ARNt (ដឹកនាំ), ARNr (រីបូសូម)។ មានបាស U ជំនួស T។
ចលនការចម្លងក្រម: ប្រព្រឹត្តទៅក្នុងណ្វៃយ៉ូ។ ARNm ចម្លងព័ត៌មានពីសេន ដោយមានជំនួយពីអង់ស៊ីម ARN ប៉ូលីមេរ៉ាស។
អង់ស៊ីមទទួលស្គាល់សញ្ញា, បើកម៉ូលេគុល ADN, ធ្វើឱ្យមានប៉ូលីមែកម្ម (ភ្ជាប់រីបូនុយក្លេអូទីតសេរី A-U, T-A, C-G, G-C), ផ្ដាច់ ARNm។
៣. ក្រមសេនេទិច
កូដុង: ជាត្រីធាតុ ឬបាសបីតានរបស់ ARNm ដែលកំណត់អាស៊ីតអាមីនេមួយ។
មាន ៦៤ កូដុង (៣ កូដុងស្តុប UAA, UAG, UGA និង ១ កូដុងផ្តើម AUG កំណត់មេត្យូនីន)។
ក្រមសេនេទិចមានលក្ខណៈជាសកល។
៤. ការបកប្រែក្រម
រីបូសូម: កើតពី ARNr និងប្រូតេអ៊ីន។ ជាកន្លែងសំយោគប្រូតេអ៊ីន។
ARNt: ដឹកអាស៊ីតអាមីនេ និងមាន អង់ទីកូដុង សម្រាប់ចាប់គូជាមួយកូដុងលើ ARNm។
ដំណើរការ:
ដំណាក់ដំបូង: រីបូសូមចាប់ផ្តើមនៅកូដុង AUG (មេត្យូនីន)។
ដំណាក់លូតវែង: រីបូសូមផ្លាស់ទី, ARNt ដឹកអាស៊ីតអាមីនេមកតភ្ជាប់គ្នាដោយចំណងបិបទីត។
ដំណាក់បញ្ចប់: រីបូសូមដល់កូដុងស្តុប, ច្រវាក់ប៉ូលីបិបទីតត្រូវបានដោះលែង។
៥. តម្រូវនៃការសំដែងសេនេទិច: សេនមិនដំណើរការទាំងអស់ព្រមគ្នាទេ (មានសេនទម្រង់, សេនប្រតិបត្តិការ, សេនតម្រូវ)។
សំណួរ-ចម្លើយ (មេរៀនទី២)
១. ដូចម្តេចដែលហៅថាសេន?
ចម្លើយ: សេន ជាអង្កត់មួយរបស់ ADN ដែលផ្ទុកព័ត៌មានសេនេទិចកំណត់សំយោគប្រូតេអ៊ីនយថាប្រភេទមួយ។
២. ចូរប្រៀបធៀប ADN និង ARNm។
ចម្លើយ:
ដូចគ្នា: អាស៊ីតនុយក្លេអ៊ិច, មានអាស៊ីតផូស្វរិច, មាន A, C, G។
ខុសគ្នា:
ADN: ច្រវាក់ពីរ, ស្ករដេអុកស៊ីរីបូស, មាន T, ម៉ូលេគុលធំ, ផ្ទុកព័ត៌មាន។
ARNm: ច្រវាក់មួយ, ស្កររីបូស, មាន U, ម៉ូលេគុលតូច, ចម្លងព័ត៌មាន។
៣. តើមានបាតុភូតអ្វី កើតឡើងនៅពេលដែលរីបូសូមក្លាយដល់កូដុងស្តុប?
ចម្លើយ: ចលនការសំយោគប្រូតេអ៊ីនត្រូវបានបញ្ចប់។ ធាតុចម្រុះ (ARNm, រីបូសូម, ARNt, ច្រវាក់ប៉ូលីបិបទីត) បំបែកចេញពីគ្នា។ អាស៊ីតអាមីនេមេត្យូនីន ត្រូវបានផ្តាច់ចេញពីច្រវាក់ប៉ូលីបិបទីត។
៤. ចូរនិយាយពីចលនការចម្លងក្រម។
ចម្លើយ: ប្រព្រឹត្តទៅលើ ADN ក្នុងណ្វៃយ៉ូ ដោយអង់ស៊ីម ARN ប៉ូលីមេរ៉ាស។
អង់ស៊ីមទទួលស្គាល់សញ្ញា, បើកម៉ូលេគុល ADN (ផ្តាច់សម្ព័ន្ធ)។
រៀបរីបូនុយក្លេអូទីតសេរីតាមគោលការណ៍បំពេញបាស។
ARNm ផ្ដាច់ខ្លួនហើយចេញទៅស៊ីតូប្លាស។
៥. ហេតុអ្វីបានជាគេនិយាយថា ADN ជាម៉ាក្រូម៉ូលេគុលមានក្រម?
ចម្លើយ: ពីព្រោះ ADN កើតពីនុយក្លេអូទីតជាច្រើនតភ្ជាប់គ្នាតាមតំណលំដាប់ជាក់លាក់។ តំណលំដាប់នេះជាក្រមជាក់លាក់សម្រាប់កំណត់តំណលំដាប់រីបូនុយក្លេអូទីតរបស់ ARNm ដើម្បីសំយោគប្រូតេអ៊ីនយថាប្រភេទ។
៦. តើគេប្រៀបប្រដូចក្រមសេនេទិចទៅនឹងអ្វី?
ចម្លើយ: គេប្រៀបប្រដូចទៅនឹងវចនានុក្រមសម្រាប់បកប្រែភាសាអក្សរ ៤ តួរបស់ ADN ឲ្យទៅជាភាសាអក្សរ ២០ តួ នៃប្រូតេអ៊ីន។
៧. ចូរពណ៌នាពីនាទី ADN, ARNm, ARNt, ARNr ក្នុងចលនការសំយោគប្រូតេអ៊ីន។
ចម្លើយ:
ADN: ផ្ទុកព័ត៌មានសេនេទិច។
ARNm: ចម្លងព័ត៌មានពី ADN ទៅរីបូសូម។
ARNt: ដឹកអាស៊ីតអាមីនេ និងតម្រូវអង់ទីកូដុងជាមួយកូដុង។
ARNr: ចូលរួមបង្កើតជារីបូសូម (ការដ្ឋានសំយោគ)។
[ផ្នែកសង្ខេបរូបមន្តការសំដែងចេញនៃសេន និងលំហាត់ ទំព័រ ១៣៣-១៦២]
មេរៀនទី៣ បច្ចេកវិទ្យាជីវៈ
១. ការបង្កាត់ជម្រើស
ជម្រើសដោយធម្មជាតិ: ឯកតៈដែលមានបន្សំល្អ អាចរស់រាន និងបន្តពូជបាន។
ជម្រើសដោយមនុស្ស: សកម្មភាពកែប្រែពូជសត្វ/រុក្ខជាតិ ដើម្បីតម្រូវការ។
១.១ ចំពោះរុក្ខជាតិ: អ៉ីប្រ៊ីតកម្ម (បង្កាត់មេបាខុសគ្នា) ដើម្បីបានកូនអ៉ីប្រ៊ីត។ បាតុភូត អេតេរ៉ូស៊ីស ផ្តល់អ៉ីប្រ៊ីតដែលមានកម្លាំងជីវិតខ្លាំង និងទិន្នផលខ្ពស់។
១.២ ចំពោះសត្វ:
បង្កាត់ជិត: មេបាមួយគូ ឬមេបា-កូន។ រក្សាពូជសុទ្ធ (លក្ខណៈអន់ក៏នៅ)។
បង្កាត់ឆ្ងាយ: មេបាពូជខុសគ្នា។ ផ្តល់អ៉ីប្រ៊ីតកម្លាំងខ្លាំង។ (ឧ. សេះ + លា = មេល)។
២. ក្លូន
ជាការបង្កើតកោសិកា/សារពាងគកាយពីកោសិកាមេតែមួយ មានព័ត៌មានសេនេទិចដូចគ្នា។
ក្លូនរុក្ខជាតិ: បណ្ដុះកោសិកាក្នុងបំពង់កែវ (Micro-propagation)។
ក្លូនសត្វ: ប្រើបច្ចេកទេសផ្ទេរណ្វៃយ៉ូ (ឧ. ក្លូនគោ)។
៣. ប៉ូលីប្លូអ៊ីឌី
ចំនួនក្រូម៉ូសូមកើនឡើងតាមពហុគុណនៃ n (3n, 4n...)។ រុក្ខជាតិមានទំហំធំ គ្មានគ្រាប់។
៤. វិស្វកម្មសេនេទិច
បច្ចេកទេសបញ្ចូលសេនចម្លែកទៅក្នុងកោសិកា។
៤.១ ដំណាក់កាល: កាត់ ADN (អង់ស៊ីមបង្រួម) 
→
→
 បញ្ចូលក្នុងប្លាស្មីត (អង់ស៊ីមភ្ជាប់) 
→
→
 បង្កើតក្លូន 
→
→
 សំដែងចេញ។
៤.២ ឧទាហរណ៍: ផលិតអាំងស៊ុយលីន, រុក្ខជាតិធន់ជំងឺ។
៤.៣ បច្ចេកវិទ្យាក្នុងការផលិត: សុខាភិបាល (វ៉ាក់សាំង, អង់ទីប៊ូយូទិច), កសិកម្ម (រុក្ខជាតិ GM), បរិស្ថាន (បាក់តេរីស៊ីប្រេង), ឧស្សាហកម្មស្បៀង។
ផលវិបាក: ប៉ះពាល់បរិស្ថាន (បាត់បង់ជីវចម្រុះ), សុខភាព, សីលធម៌, សេដ្ឋកិច្ច។
សំណួរ-ចម្លើយ (មេរៀនទី៣)
១. តើវិស្វកម្មសេនេទិចជួយដល់រុក្ខជាតិដូចម្តេចខ្លះ?
ចម្លើយ: ធ្វើឲ្យរុក្ខជាតិធន់នឹងជំងឺ, សត្វល្អិត, អាកាសធាតុ, ថ្នាំសម្លាប់ស្មៅ, មានផ្លែផ្កាច្រើន និងបង្កើនគុណភាព។
២. តើវ៉ាក់សាំងជាអ្វី?
ចម្លើយ: សារធាតុដែលរៀបចំឡើងសម្រាប់បង្កើតឲ្យមានភាពសាំក្នុងរាងកាយ ដើម្បីប្រឆាំងនឹងមេរោគ។
៣. ក. ដូចម្តេចដែលហៅថាអាំងទែរ៉ូផេរ៉ូន? អាំងទែឡឺគីន? ខ. តើគេប្រើវាសម្រាប់ព្យាបាលជំងឺអ្វី?
ចម្លើយ:
ក. អាំងទែរ៉ូផេរ៉ូន: ប្រូតេអ៊ីនពីកោសិកាបង្ករោគ ទប់ស្កាត់វីរុសកុំឲ្យរាតត្បាត។ អាំងទែឡឺគីន: ប្រូតេអ៊ីនពីប្រព័ន្ធភាពសាំ ភ្ញោចឡាំផូស៊ីត។
ខ. ព្យាបាលជំងឺមហារីក។
៤. តើអង់ទីប៊ូយូទិចជាអ្វី?
ចម្លើយ: សារធាតុផលិតដោយមីក្រូសារពាងគកាយ សម្រាប់ព្យាបាលជំងឺបង្កដោយបាក់តេរី។
៥. តើវិស្វកម្មសេនេទិចផ្តល់ផលល្អនិង ផលអាក្រក់អ្វីខ្លះដល់មនុស្ស?
ចម្លើយ:
ល្អ: ផលិតថ្នាំ (អាំងស៊ុយលីន, វ៉ាក់សាំង), កសិកម្ម (រុក្ខជាតិធន់), ឧស្សាហកម្ម។
អាក្រក់: ប៉ះពាល់បរិស្ថាន (បាត់បង់ជីវចម្រុះ), សុខភាព (សង្គ្រាមគីមី, ធន់ថ្នាំ), សីលធម៌, សេដ្ឋកិច្ច (ក្រុមហ៊ុនផ្តាច់មុខ)។
៦. ចូរពន្យល់ពាក្យអ៉ីប្រ៊ីតកម្ម អេតេរ៉ូស៊ីស ក្លូន ប៉ូលីប្លូអ៊ីឌី វិស្វកម្មសេនេទិច អង់ស៊ីមបង្រួម អង់ស៊ីមភ្ជាប់។
ចម្លើយ:
អ៉ីប្រ៊ីតកម្ម: ការបង្កាត់មេបាខុសគ្នា។
អេតេរ៉ូស៊ីស: ភាពខ្លាំងនៃកូនអ៉ីប្រ៊ីត។
ក្លូន: ការបង្កើតកោសិកា/រាងកាយដូចគ្នាពីមេតែមួយ។
ប៉ូលីប្លូអ៊ីឌី: កំណើនក្រូម៉ូសូមពហុគុណ។
វិស្វកម្មសេនេទិច: បច្ចេកទេសបញ្ចូលសេនចម្លែក។
អង់ស៊ីមបង្រួម: កាត់ ADN ។
អង់ស៊ីមភ្ជាប់: ភ្ជាប់នុយក្លេអូទីត។
ជំពូក៦ ការវិវត្តនៃភាវៈរស់
មេរៀនទី១ ទ្រឹស្តីរបស់លោកដាវិន
១. ការសង្កេតរបស់ដាវិន:
នៅកោះកាឡាប៉ាកូស ភាវៈរស់មានលក្ខណៈបន្សំខុសៗគ្នាទៅតាមមជ្ឈដ្ឋាន។
ឧទាហរណ៍៖ ចំពុះចាប (ខ្លះវែងសម្រាប់ជញ្ជក់, ខ្លះធំសម្រាប់បំបែកគ្រាប់)។ អណ្តើក (ស្នូកមូល vs សំប៉ែត)។
២. បន្សំ: លក្ខណៈដែលធ្វើឲ្យភាវៈរស់រស់រាន និងបន្តពូជបានសមស្របនឹងមជ្ឈដ្ឋាន។
៣. ការវិវត្ត: ការផ្លាស់ប្តូរជាបន្តបន្ទាប់នៃទម្រង់សត្វ/រុក្ខជាតិក្នុងរយៈពេលយូរ នាំឲ្យលេចចេញទម្រង់ថ្មី។
៤. ជម្រើស:
ជម្រើសដោយមនុស្ស: ការជ្រើសរើសពូជដោយមនុស្ស។
ជម្រើសដោយធម្មជាតិ: ភាវៈរស់ដែលមានបម្រែបម្រួលមានប្រយោជន៍ អាចបន្សំនឹងមជ្ឈដ្ឋាន រស់រាន និងបន្តពូជបានច្រើនជាង។
មេរៀនទី២ ភស្តុតាងនៃការវិវត្ត
១. ផូស៊ីល: សំណល់ភាវៈរស់ក្នុងស្រទាប់សិលា។ បង្ហាញការវិវត្ត និងប្រវត្តិផែនដី។
២. អំប្រ៊ីយ៉ុងវិទ្យា: អំប្រ៊ីយ៉ុងសត្វឆ្អឹងកងដំណាក់កាលដំបូងមានលក្ខណៈដូចគ្នា (បញ្ជាក់ថាមានបុព្វរួម)។
៣. រូបផ្តុំសារពាងគកាយ: សរីរាង្គអូមូឡូក (រូបផ្តុំក្នុងដូចគ្នា តែនាទីខុសគ្នា ឧ. ស្លាបបក្សី និងដៃមនុស្ស)។
៤. ទំនាក់ទំនងសាច់ញាតិ: ប្រៀបធៀប ADN និងប្រូតេអ៊ីន។ ដូចគ្នាកាន់តែច្រើន សាច់ញាតិកាន់តែជិត។
៥. ដើមកំណើតប្រភេទ: ប្រភេទថ្មីកើតឡើងដោយសារ របាំងភូមិសាស្ត្រ (ភ្នំ, សមុទ្រ) និង របាំងជីវសាស្ត្រ (រូបរាង, រដូវបន្តពូជខុសគ្នា)។
មេរៀនទី៣ កំណត់អាយុផូស៊ីល
១. កំណផូស៊ីល: ក្លាយជាថ្ម, ពុម្ពក្រៅ/ក្នុង, ការរក្សាទាំងមូល (ក្នុងជ័រ/ទឹកកក)។
២. កំណត់អាយុ:
តាមស្រទាប់សិលា: ស្រទាប់ក្រោមអាយុច្រើនជាង។
តាមសារធាតុវិទ្យុសកម្ម: គណនារយៈពេលនៃការបំបែក (ឧ. កាបូន-១៤ មានពាក់កណ្តាលអាយុ ៥៧៣០ឆ្នាំ)។
៣. សារៈសំខាន់: ស្គាល់ប្រវត្តិវិវត្ត និងប្រវត្តិផែនដី (អាកាសធាតុ)។
សំណួរ-ចម្លើយ (ជំពូក៦)
១. តើឡាម៉ាក់មានទស្សនៈដូចម្តេចចំពោះដើមកំណើតនៃជីវិត?
ចម្លើយ: ភាវៈរស់ដំបូងជាសារពាងគកាយងាយបំផុត ហើយវិវត្តជាបន្តបន្ទាប់ក្នុងរយៈពេលយូរអង្វែងក្លាយជាភាវៈរស់បច្ចុប្បន្ន។
២. ចូរពន្យល់ថា តើពូជសត្វស្រុកមួយកើតឡើងរបៀបដូចម្តេច?
ចម្លើយ: មនុស្សជ្រើសរើសសត្វដែលមានលក្ខណៈប្លែកមានប្រយោជន៍ រក្សាទុក និងបង្កាត់ពូជដោយឡែកជាច្រើនជំនាន់។
៣. ភស្តុតាងអ្វីខ្លះដែលបញ្ជាក់ថាភាវៈរស់វិវត្ត?
ចម្លើយ: ផូស៊ីល, អំប្រ៊ីយ៉ុងវិទ្យា, រូបផ្តុំសារពាងគកាយ (សរីរាង្គអូមូឡូក), ជីវម៉ូលេគុល។
៤. តើផូស៊ីលជាអ្វី? ការកកើតផូស៊ីលមានប៉ុន្មានរបៀប? អ្វីខ្លះ?
ចម្លើយ:
ផូស៊ីល: សំណល់ភាវៈរស់ក្នុងស្រទាប់សិលា។
របៀបកកើត ៣ យ៉ាង: ដំណើរក្លាយជាថ្ម, ពុម្ពក្រៅ/ក្នុង, ការរក្សាសារពាងគកាយទាំងមូល។
៥. តើភាវៈរស់អាចបន្សល់អ្វីខ្លះ ទុកជាផូស៊ីល?
ចម្លើយ: ឆ្អឹង, គម្របសារពាងគកាយ (សំបក), ឬរាងកាយទាំងមូល។
៦. តើផូស៊ីលមានសារៈសំខាន់ដូចម្តេចខ្លះ?
ចម្លើយ: ស្គាល់ប្រវត្តិវិវត្ត (កកើត/វិនាស) និងប្រវត្តិផែនដី (អាកាសធាតុ)។
៧. តើកត្តាអ្វីខ្លះដែលបណ្តាលឱ្យកើតមានភាវៈរស់ប្រភេទថ្មី? ចូររៀបរាប់។
ចម្លើយ:
របាំងភូមិសាស្ត្រ: ការបែកគ្នាដោយភ្នំ, សមុទ្រ។
របាំងជីវសាស្ត្រ: ខុសគ្នារូបរាង, រដូវបន្តពូជ, មិនអាចបង្កកំណើត។
៨. ចូរពន្យល់ពីការកកើតនៃពុម្ពក្រៅ។
ចម្លើយ: ពេលសារពាងគកាយកប់ក្នុងកម្ទេចកំណ រលួយបន្សល់ទុកពុម្ពទទេដែលមានទ្រង់ទ្រាយដូចរាងកាយ។
៩. ដូចម្តេចដែលហៅថាបម្រែបម្រួល? តើបម្រែបម្រួលបណ្តាលមកពីអ្វី?
ចម្លើយ:
បម្រែបម្រួលជាភាពខុសគ្នារវាងឯកតៈក្នុងប្រភេទតែមួយ។
បណ្តាលមកពីម៊ុយតាសស្យុង និងបន្សំថ្មីនៃសេន។
១០. តើបម្រែបម្រួលជាអ្វី?
ចម្លើយ: កំណែប្រែដែលធ្វើឱ្យមានលក្ខណៈខុសគ្នារវាងឯកតៈក្នុងប្រភេទតែមួយ។
១១. ដូចម្តេចដែលហៅថាការវិវត្ត?
ចម្លើយ: ការផ្លាស់ប្តូរជាបន្តបន្ទាប់នៃទម្រង់ភាវៈរស់ក្នុងរយៈពេលយូរ នាំឱ្យលេចចេញទម្រង់ថ្មី។
១២. តើការសង្កេតពីការលូតលាស់អំប្រ៊ីយ៉ុងនៃសត្វឆ្អឹងកងផ្សេងៗនៅដំណាក់ដំបូង នាំឱ្យយើងសន្និដ្ឋានដូចម្តេចដែរ?
ចម្លើយ: សន្និដ្ឋានថា សត្វឆ្អឹងកងទាំងអស់មានបុព្វរួមតែមួយ (ព្រោះដំណាក់កាលដំបូងមានលក្ខណៈដូចគ្នា)។
១៣. តើប្រភេទជាអ្វី?
ចម្លើយ: ក្រុមសារពាងគកាយមានរូបរាងស្រដៀងគ្នា អាចបន្តពូជបង្កើតកូនចៅបាន។
១៤. ក. តើកត្តាអ្វីខ្លះដែលជំរុញឱ្យមានការកកើតប្រភេទថ្មីៗ? ខ. តើកត្តារបាំងភូមិសាស្ត្រមានអ្វីខ្លះ?
ចម្លើយ:
ក. របាំងភូមិសាស្ត្រ និងរបាំងជីវសាស្ត្រ។
ខ. ភ្នំ, ទឹកកក, ភ្នំភ្លើង, ដៃសមុទ្រ។
១៥. ហេតុដូចម្តេចបានជារបាំងភូមិសាស្ត្រអាចធ្វើឱ្យកើតប្រភេទថ្មីៗ?
ចម្លើយ: ព្រោះវាបំបែកពពួកចេញពីគ្នា មិនអាចទាក់ទងគ្នាបាន។ ក្រោមឥទ្ធិពលជម្រើសធម្មជាតិ ពពួកនីមួយៗវិវត្តតាមបែបផ្សេងគ្នា រហូតបន្តពូជជាមួយគ្នាលែងបាន។
១៦. តើរបាំងជីវសាស្ត្រមានអ្វីខ្លះ?
ចម្លើយ: រូបរាង/ទំហំខុសគ្នា, រដូវបន្តពូជខុសគ្នា, របៀបទាក់ទាញខុសគ្នា, កាម៉ែតមិនរលាយចូលគ្នា។
១៧. តើផូស៊ីលផ្តល់ភស្តុតាងនៃការវិវត្តដូចម្តេចខ្លះ?
ចម្លើយ: ឱ្យស្គាល់ប្រវត្តិវិវត្ត (កកើត/រលត់) និងប្រវត្តិផែនដី (អាកាសធាតុ)។
១៨. ចូរពណ៌នាដោយសង្ខេបអំពីទ្រឹស្តីវិវត្តរបស់ដាវិន។
ចម្លើយ:
ភាវៈរស់បង្កើតកូនច្រើន។
មានបម្រែបម្រួល។
អ្នកមានបម្រែបម្រួលល្អ (បន្សំ) នឹងរស់រានបន្តពូជ។
លក្ខណៈល្អត្រូវបានបញ្ជូនបន្ត បង្កើតបានប្រភេទថ្មី។
១៩. តើការបង្កើតកូនចៅហួសប្រមាណមាននាទីដូចម្តេចក្នុងការវិវត្ត?
ចម្លើយ: នាំឱ្យមានការប្រជែងរស់នៅ (ជម្រើសធម្មជាតិ)។ អ្នកខ្លាំង/មានបន្សំល្អនឹងរស់។
ជំពូក៧ ពពួក និងសហគមន៍
មេរៀនទី១ ពពួក
១. ការកំណត់ទំហំពពួក:
ពពួក: សារពាងគកាយប្រភេទដូចគ្នាក្នុងតំបន់មួយ។
សហគមន៍: ពពួកផ្សេងៗក្នុងតំបន់មួយ។
វិធីកំណត់: សង្កេតផ្ទាល់, មិនផ្ទាល់ (រាប់សំបុក), ប៉ាន់ស្មាន (រាប់តំបន់តូចគុណផ្ទៃសរុប), ទៅទុកហើយចាប់មកវិញ (លាបថ្នាំសត្វ)។
២. ការផ្លាស់ប្តូរទំហំពពួក:
កំណើន: កំណើត > ស្លាប់។
ថយចុះ: ស្លាប់ > កំណើត។
ចំណាក/ចំណូលស្រុក: ក៏មានឥទ្ធិពលដែរ។
ដង់ស៊ីតេពពួក = ចំនួនឯកតៈ / ផ្ទៃក្រឡា។
៣. កត្តាកំណត់:
អាហារ, ទឹក, បរិយាកាស, អាកាសធាតុ (សីតុណ្ហភាព, ព្យុះ)។
មេរៀនទី២ អន្តរអំពើក្នុងចំណោមភាវៈរស់
១. បន្សំ: លក្ខណៈសម្របខ្លួន (ឧ. ពណ៌បន្លំ, រោមក្រាស់នៅតំបន់ត្រជាក់)។
២. ការប្រកួតប្រជែង: ដណ្តើមអាហារ, ទីកន្លែង (ទាំងក្នុងប្រភេទ និងអន្តរប្រភេទ)។
៣. ការចាប់ស៊ី: ទំនាក់ទំនងរវាងសត្វរំពា និងរំពា។ (ចំនួនប្រែប្រួលតាមគ្នា)។
៤. សហប្រាណ:
* ភាពព្រួយ (Mutualism): ផលទាំងសងខាង (ឧ. ស្លែ+ផ្សិត = លីកែន)។
* ភាពបន្លែ (Commensalism): ម្ខាងចំណេញ ម្ខាងមិនខាត (ឧ. អ័រគីដេលើដើមឈើ)។
* បរាសិតភាព: ម្ខាងចំណេញ ម្ខាងខាត (ឧ. ផ្កាស្អុយ, ព្រូន)។
ជំពូក៨ អេកូឡូស៊ី
មេរៀនទី១ លំហូរថាមពលក្នុងស្ថានប្រព័ន្ធ
១. នាទីថាមពលក្នុងស្ថានប្រព័ន្ធ
ស្ថានប្រព័ន្ធជាកន្លែងណាមួយដែលរុក្ខជាតិ សត្វ និងមនុស្សរស់នៅ។
ថាមពលត្រូវបានផ្ទេរពីសារពាងគកាយមួយ ទៅសារពាងគកាយមួយទៀតតាមរយៈអាហារ។
គេចែកសារពាងគកាយនៅក្នុងស្ថានប្រព័ន្ធជាបីក្រុម៖ អ្នកផលិត អ្នកស៊ី និងអ្នកបំបែក។
១.១. អ្នកផលិត
អ្នកផលិត មានរុក្ខជាតិបៃតង សារាយ និងបាក់តេរី។
អាចផលិតអាហារដោយខ្លួនឯងបាន (សារពាងគកាយស្វ័យជីព)។
ដើម្បីផលិតអាហារបាន សារពាងគកាយទាំងនោះប្រើប្រាស់ថាមពលពន្លឺព្រះអាទិត្យ ទឹក និងកាបូនឌីអុកស៊ីត។
អ្នកផលិតអាចប្រើប្រាស់ថាមពលផ្សេងទៀតក្រៅពីពន្លឺព្រះអាទិត្យបាន។
ឧទាហរណ៍: បាក់តេរីផលិតអាហាររបស់ខ្លួន ដោយប្រើថាមពលក្នុងអ៉ីដ្រូសែនស៊ុលផួ ដែលមាននៅក្នុងបរិស្ថាន។
១.២. អ្នកស៊ី
អ្នកស៊ីមានសត្វ និងមនុស្ស។
អ្នកស៊ីមានច្រើនប្រភេទ៖ ស៊ីស្មៅ ស៊ីសាច់ ស៊ីសត្វល្អិត ស៊ីសាកសព ស៊ីគ្រប់មុខ។
តិណាសី (ឬកាសី): ឧទាហរណ៍៖ គោ ទន្សាយ ដំរី កណ្តូប...។
មំសាសី (ស៊ីសាច់ជាអាហារ): ឧទាហរណ៍៖ ខ្លា ចចក...។
សព្វាសី (ស៊ីគ្រប់មុខ): ឧទាហរណ៍៖ ជ្រូក កណ្តុរ...។
អ្នកស៊ីសាកសព: ឧទាហរណ៍៖ ត្មាត ឆ្កែចចក ស្រមោច...។
១.៣. អ្នកបំបែក
អ្នកបំបែក: ផ្សិត និងបាក់តេរី បំបែកកាកសំណល់រុក្ខជាតិ និងសាកសពឲ្យរលួយទៅជាសារធាតុងាយ។
២. ខ្សែអាហារ និងបណ្តាញអាហារ
អ្នកផលិត និងអ្នកស៊ីជាច្រើនបង្កើតបានជាខ្សែអាហារ។
ខ្សែអាហារច្រើនដែលមានទំនាក់ទំនងគ្នាបង្កើតបានជាបណ្តាញអាហារ។
ក្នុងខ្សែអាហារថាមពលត្រូវបានបញ្ជូនពីអ្នកផលិតទៅអ្នកស៊ី។
៣. ពីរ៉ាមីតថាមពល
ពីរ៉ាមីតថាមពល ជាតំហយបរិមាណថាមពលដែលផ្ទេរតាមខ្សែអាហារទៅតាមលំដាប់អ្នកស៊ីនីមួយៗ។
ថាមពលប្រហែល ៩០% ត្រូវបានប្រើប្រាស់អស់តាមលំដាប់អ្នកស៊ីនីមួយៗ ឯ ១០% ដែលនៅសល់ត្រូវបានស្តុកទុកក្នុងសារពាងគកាយ ហើយបានផ្ទេរទៅឲ្យសារពាងគកាយអ្នកស៊ីលំដាប់បន្ទាប់ទៀត។
មេរៀនទី២ វដ្ដរូបធាតុ
១. វដ្ដកាបូន
ក្នុងវដ្ដកាបូនឧស្ម័នសំខាន់ជាងគេគឺ កាបូនឌីអុកស៊ីត និងអុកស៊ីសែន។
ក្នុងដំណើររស្មីសំយោគ រុក្ខជាតិបៃតងស្រូបយកកាបូនឌីអុកស៊ីត ហើយបញ្ចេញអុកស៊ីសែន។
កាបូនឌីអុកស៊ីតដែលរុក្ខជាតិបៃតងប្រើប្រាស់ បានមកពីសកម្មភាពរបស់មនុស្ស និងការដុតផូស៊ីលឥន្ធនៈ និងដង្ហើមរបស់ភាវៈរស់។
អុកស៊ីសែនដែលមនុស្សប្រើប្រាស់ក្នុងដង្ហើម បានមកពីរុក្ខជាតិបៃតងក្នុងដំណើររស្មីសំយោគ។
២. វដ្ដអាសូត
អាសូតក្នុងបរិយាកាសមានសភាពជាសមាសធាតុ និងជាឧស្ម័ន។
អាសូតជាសមាសធាតុមាននៅក្នុងអាស៊ីតអាមីនេ ប្រូតេអ៊ីន និងអាស៊ីតនុយក្លេអ៊ិច។
រុក្ខជាតិប្រើប្រាស់អាសូតដើម្បីការលូតលាស់ និងក្នុងដំណើររស្មីសំយោគ។
ការភ្ជាប់អាសូត ជាដំណើរភ្ជាប់អាសូតសេរីជាមួយសមាសធាតុដទៃ ដើម្បីឲ្យសារពាងគកាយអាចប្រើប្រាស់បាន។
បាក់តេរីអាចភ្ជាប់អាសូតនេះបាន ព្រោះបាក់តេរីមានអង់ស៊ីមដែលអាចភ្ជាប់អាសូតជាមួយអ៉ីដ្រូសែន ហើយបង្កើតបានជាអាម៉ូញ៉ាក់ដែលអាចប្លែង ទៅជាសមាសធាតុសរីរាង្គងាយអាចប្រើប្រាស់បាន។
ឬសសណ្តែកផ្ទុកបាក់តេរីដែលអាចធ្វើឲ្យដីសម្បូរជីវជាតិ។
ពេលមានរន្ទះ ឬផ្លេកបន្ទោរ ឧស្ម័នអាសូតអាចផ្សំជាមួយអុកស៊ីសែនបង្កើតបានជាអុកស៊ីតអាសូត (NO) ដែលត្រូវចូលទៅក្នុងដីជាមួយទឹកភ្លៀង សម្រាប់រុក្ខជាតិប្រើប្រាស់។
នីត្រាតបាត់បង់ពីស្ថានប្រព័ន្ធតាមលំនាំពីរយ៉ាងគឺ៖
បាក់តេរីបំប្លែងនីត្រាតទៅជាឧស្ម័នអាសូតវិញ
ដឹកនាំដោយទឹកទៅកាន់ស្ថានប្រព័ន្ធទឹក
៣. ប្រៀបធៀបវដ្ដកាបូន និងវដ្ដអាសូតក្នុងស្ថានប្រព័ន្ធ
+ លក្ខណៈដូចគ្នា
មានក្នុងបរិយាកាស
មានក្នុងដី
+ លក្ខណៈខុសគ្នា
វដ្ដកាបូន	វដ្ដអាសូត
- គ្មានក្នុងកំពកឬស	- មានក្នុងកំពកឬស
- ប្រើប្រាស់ដោយអ្នកផលិត	- ប្រើប្រាស់ដោយមីក្រូសារពាងគកាយ
- ប្រើប្រាស់ដោយផ្ទាល់	- មុនប្រើប្រាស់ត្រូវភ្ជាប់ជាមួយសារធាតុដទៃទៀត
